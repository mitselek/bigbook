# Topelt õnnistatud

                    (5)
            TOPELT ÕNNISTATUD.
  Maksatsirroosi diagnoosi saanud alkohoolik saavutas
kainuse – lisaks tehti talle elupäästev maksasiirdamine.

T     äna on pühapäev, minu lemmikpäev nädalas.
      Asjad on tavaliselt rahulikud ja mul on alati see
suurepärane alandlik tunne, kui imeline on olla elus.
Mul on hea meel tõdeda, et väga vähe päevi möödub
ilma selle tundeta.
   Vanadel aegadel olid pühapäevad üsna pöörased. Nii
kutsun ma oma joomapäevi – vanad ajad. See oli nädala­
vahetuse viimane päev, millega lõppes sõpradega koos
paar päeva kestnud pidutsemise. Ma ei läinud kunagi
kuhugi, kus pidu ei olnud, ja kui pidutsemiseks põhjust
ei leidunud, mõtlesin selle ise välja ja viisin peo endaga
kaasa. Ma ei mäleta oma elus aega ilma kärakata. Isegi
kui olin noor ja veel ei joonud, oli alkohol igal pool.
Oma joomise alguses mäletan siiski end mõtlemas, et
minust ei saa kunagi alkohoolikut – teadsin oma isikli-
kust kogemusest, kuidas alkohoolik elab. Olin siis teis-
meline ja kujutasin ette, et panen lihtsalt pidu ja suudan
alati oma joomist täielikult kontrollida. Selleks ajaks,
kui ma päriselt seadusliku joomise ikka jõudsin, olin
kindlasti ületanud nädalavahetusel pidutsemise piirid,
ja pühapäevast sai taaskord nädala esimene päev, nädala
pikkuse joomise alguspunkt.
   Noorukieas oli joomine minu viis teistega suhestumi-
seks. Ma ei tundnud kedagi, kes ei jooks, ja kõik minu
huvid, sõprused ning intiimsuhted keerlesid täielikult
joomise ümber. Aastatega kasvasin pealtnäha suureks
ja alustasin justkui normaalset elu, kuid see oli ainult
                           470
                TOPELT ÕNNISTATUD                      471
fassaad. Tegelikult ei saanud ma kunagi küpseks, välja
arvatud füüsiliselt. Välja paistsin normaalne. Ma tead-
sin, et joon nagu ka kõik teised, kuid ma käitusin üldiselt
viisakalt ja õnneks suutsin suurematest jamadest ena-
masti hoiduda. Nüüd tagasi vaadates, näib minu kai-
nusele eelnenud elu kui pikk jada pooleli jäänud asju.
Aastate jooksul olin pooleli jätnud kõik, mis midagi
tähendas: kolledži, ametikõrgenduste taotlemise, suh­
ted – vähemalt need suhted, mis nõudsid mingisugustki
pingutust.
   Siis hakkasid asjad muutuma. Mõned aastad enne
seda, kui joomisest lõplikult loobusin, hakkas mu keha
märku andma, et sellel kursil jätkamine ei pruugi olla
nii muretu, kui see seni oli tundunud. Kui mul hakkasid
tekkima kõhuprobleemid, läksin arsti juurde ja küsimu-
sele minu joomisharjumuste kohta, üritasin jätta muljet,
et ma ei liialda alkoholiga. Tehti uuringuid, kuid kindlat
diagnoosi ei pandud. Mul soovitati tervislikult toituda ja
jälgida alkoholi tarbimist ning arst andis ka muid asja-
likke soovitusi. Olin veel noor ja mõtlesin endamisi,
et kui veidi tempot maha võtan ja annan kehale pisut
puhkust, siis muutub kõik endiseks. Järgneva paari
aasta jooksul oli mul korduvalt paha olla, ent kuna ma
ei tegelenud kunagi tegeliku probleemiga, süvenes mu
joomine üha rohkem. Kui uusi sümptomeid juurde
tekkis, olin sunnitud tõsiselt kaaluma võimalust, et joo-
mine võib olla kõigi minu terviseprobleemide peamine
põhjus. Viivuks mõistsin, et tõenäoliselt tuleb tulevikus
alkoholist loobuda. Selle arusaamaga kaasnesid hirm ja
mitmed küsimused. Kuidas ma elama hakkan? Mida ma
oma eluga teen? Kindlasti tähendaks elu ilma kärakata,
et nalja enam ei saa, ja ilmselgelt ei oleks mina elan
lõbus kaaslane.
472       ANONÜÜMSED ALKOHOOLIKUD
   Kuni hetkeni, mil taipasin, et tõenäoliselt tuleb joo-
misest loobuma, olin end pidanud üdini õnnelikuks. Mul
oli hea elu, hea töökoht, kena elukoht, auto, sõbrad – kõik
need asjad, mida arvasin elus vajavat. Mõtted abi otsimi-
sest joomise lõpetamiseks olid aeg-ajalt pähe tulnud,
kuid need olid põgusad ega arenenud millekski tõsiselt­
võetavaks. Viimaks oli mu tervis hakanud tõsiselt hal-
venema. Ma ei suutnud sageli voodist tõusta, et tööle
minna ja kummalised uued probleemid hakkasid end
regulaarselt ilmutama. Otsustasin pudelist lahti öelda,
kuid ainuüksi proovimine lõppes katastroofiga. Kuiva-
del perioodidel olin väga nõrk ja haige. Siis ajuti jõin
ma kontrollimatult. Eraldusin maailmast ja olin tsük-
lis; need viimased joomingud lõppesid kontrollimatute
värinate, oksendamise ja isegi hallutsinatsioonidega.
Lõpuks olin ma hirmul ja piinlesin, tundes, et olen maa-
ilmas täiesti üksi.
   Erinevad asjaolud viisid mu uue arsti juurde. Pidin
külastama arsti, kuna olin taaskord hirmuäratavalt haige
ja võimetu tööd tegema. Mu kõht oli punsunud ja mu
pahkluud paistetanud vedelikupeetuse tõttu ligi kaks
korda tavalisest suuremaks. Mu silmavalged olid kolla­
tõve tõttu kollaseks muutunud, kogu mu kehal olid
ämblikuvõrgu sarnased lõhenenud veenid, nahk sügeles
kõikjalt ja muutus jubedalt rohekashalliks. Mu veri oli
ilmselt vedeldunud, sest kõige kergemgi puudutus teki-
tas kohutavaid sinikaid ja isegi väike kriimustus veritses
väga kaua. Tumedad laigud ilmnesid mu näol ja kätel,
juuksed hakkasid välja langema ning kuna mul puudus
isu, olin väga nõrk ja äärmiselt kurnatud. Uus arst vaatas
mu välimust ja vereproovi tulemusi ning küsis, kas ma
joon. Väitsin, et varem jõin, aga olin juba päris kaua
hoidunud. See oli täielik vale.
                TOPELT ÕNNISTATUD                      473
   Tegelikult olin ainus, kes petta sai, mina ise. Minu uus
arst selgitas, et mul on haigus nimega maksatsirroos.
Selle arengut oli raske hinnata, kuid sümptomite ja tes-
tide tulemuste põhjal näis haigus olevat üsna kaugele
arenenud. Tema maalitud pilt oli väga sünge. Haiguse
süvenedes muutuksin ma üha haigeimaks ja nõrge-
maks, tavaliselt viiks lõpuks aeglane ja valulik protsessi
tapva kõhusisese verejooksuni või koomasse langemise
ja surmani. Sellega suunas ta mind spetsiaalsesse klii-
nikusse, mitte tavaliste arstide juurde, vaid maksasiir-
damiskliinikusse.
   Esimesel vestlusel nende arstidega sai mulle selgeks,
et kui soovin elada, pean tõestama, et olen alkoholi oma
elust välja jätnud. Olin tol ajal 37-aastane, suhteliselt
noor naine, arvestades seda, mis mu kehaga toimus.
Äkitselt kartsin väga surra ja olin meeleheitel.
   Olin ka varasemalt käinud AA koosolekutel, kuid
arstide sõnad olid lõpuks teed sillutama asunud. Sellel
esimesel õhtul toimunud koosolekul hakkas rohkem
sellest, mida inimesed AA-s rääkisid, jõudma läbi mu
kõrvade, mulle pähe ja lõpuks ka südamesse. Anonüüm-
sete Alkohoolikute liikmed pakkusid mulle kingitust,
kingiks elu. Pärast mõnenädalast lihtsalt kohal käimist,
tundsin ja hakkasin uskuma, et programm võib mind
aidata. Järgmised kuus kuud käisin iga jumala päev
koosolekutel, vähemalt ühel, vahel kahel või kolmel.
Leidsin imelise, kannatliku tugiisiku, kes aitas mul töö-
tada sammudega ja neid põhimõtteid kasutada.
   Kuus kuud kestnud hindamisperioodi jooksul kliini-
kus käies, tehti mulle iganädalasi vereanalüüse, vahel
ka pisteliselt, tegemaks kindlaks, et ma ei joo. Iga nädal
kohtusin siirdamismeeskonna psühhiaatriga. Minu
pereliikmed osalesid mõnel neist kohtumistest ja arst
474       ANONÜÜMSED ALKOHOOLIKUD
suhtles ka minu tugiisikuga. Üks nõue oli, et pidin alus-
tama professionaalse grupi- või individuaalse psühho-
teraapiaga. Ise ei oleks ma seda valinud, kuid see on
osutunud väga positiivseks jõuks minu elus. Hindamis-
perioodi lõpus pidin tõestama, et ma teen kõik hoid-
maks oma kainust. Pärast kuu kuu möödumist, lisati
mind ametlikult maksasiirdamise kandidaatide nime-
kirja.
   Selleks ajaks, kui minu nimi kanti maksasiirdamise
ootenimekirja, olin juba väga haige. Mu maks oli üha
enam lakanud töötamast ja ametlik ootamine oli tegeli-
kult alles alanud. Mul polnud aimugi, kui kaua võib aega
võtta, enne kui sobiv elund vabaneb ja millal ma kerkin
järjekorras esimeseks. Kohati tundsin vimma valiku-
protsessi, testide, minu AA-programmi range järele-
valve ja lõputuna näiva ootamise üle. Kahtlemata ainult
tänu Anonüümsete Alkohoolikute programmile suut-
sin sellest vimmast lahti lasta. Tegelikult leidsin nende
operatsioonile eelnevate kuude jooksul rohkesti rahu ja
meelerahu. Läks veel kuus kuud kui sain teise võima-
luse ja kingituseks teise elu. Operatsioon läks suure­
päraselt ja minu taastumine toimus tagasi­löökideta.
   Mõned aastad on möödunud ja kui ma vaatan tagasi
praeguse hetke selgusega, siis näen, et minu jaoks ei
saanud olla kergemat teed. Ma ei oleks vabatahtlikult
vahetanud oma elu kurssi. Karm reaalsus pidi mulle
näitama, millist kahju alkoholi kuritarvitamine nii
mitmel viisil põhjustab. Mind tuli sundida leppimise ja
alandlikkuseni.
   Minu füüsiline olek on kindlasti muutuse läbi teinud,
kuid suurim muutus on olnud vaimne. Lootusetus on
asendunud küllusliku lootuse ja siira usuga. Inime-
               TOPELT ÕNNISTATUD                    475
sed Anonüümsetes Alkohoolikutes on andnud mulle
pelgu­paiga, kus teadlikuks jäädes ja oma meeli vaik-
sena hoides, juhib mu Kõrgem Jõud mind imeliste tai-
pamisteni. Ma leian rõõmu igapäevaelust, teenimisest,
lihtsalt olemisest. Olen leidnud nendes ruumides imelisi
inimesi ja minu jaoks on kõik Suure Raamatu lubadused
täitunud. Asjad, mida olen õppinud oma kogemustest,
Suurest Raamatust ja AA sõpradelt – kannatlikkus, lep-
pimine, ausus, alandlikkus ja tõeline usk endast Suure-
masse Jõudu – on tööriistad, mida kasutan selle elu,
selle väärtusliku elu elamiseks.
   Minu elu täidavad täna suured ja väikesed imed, mil-
lest ükski poleks sündinud, kui ma ei oleks Anonüüm-
sete Alkoholikute ukseni jõudnud.
