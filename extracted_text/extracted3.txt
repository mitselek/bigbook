                        1. osa
                 AA TEERAJAJAD
   Doktor Bob ning üheksa meest ja naist, kes siin oma
lugusid jagavad, kuulusid algsete AA rühmade esimeste
liikmete hulka.
   Kõik kümme on tänaseks loomulikul teel surnud,
olles säilitanud täieliku kainuse.
   Tänapäeval võib leida sadu AA liikmeid, kellel ei ole
esinenud tagasilangust rohkem kui viiekümne aasta
jooksul
   Kõik nad on seega AA teerajajad. Nemad on tunnista-
jaks, et vabanemine alkoholismist võib olla tõesti püsiv.
 DOKTOR BOBI PAINAJALIK UNENÄGU
   Anonüümsete Alkohoolikute asutajaliige. Meie
Ühingu sündi tähistab tema pideva kainuse esimene
päev – 10. juuni 1935.
   1950-ndaks aastaks, mil ta suri, oli ta AA sõnumi
edasi andnud rohkem kui 5000-le alkohoolikust mehele
ja naisele ning kõigile neile osutas ta ka meditsiinilist abi
ilma tasu peale mõtlemata.
   Selles imetlusväärses tegevuses oli talle suureks abiks
üks meie Sõpruskonna suurimaid sõpru õde Ignatia
Ohio osariigi Akroni linna St Thomase haiglast.


S     ündisin väikeses, umbes 7000 elanikuga küla-
      keses Uus-Inglismaal. Sealsed käitumisreeglid
olid minu mäletamist mööda keskmisest rangemad.
Ümbrus­konnas müüdi õlut ja muud kangemat kraami
ainult riiklikus alkoholipoes, kust võis hankida pool liitrit
napsi, kui õnnestus sealset ülemust veenda, et seda tõe-
poolest vaja läheb. Vastavate tõendite puudumisel pidi
ootus­rikas ostja tühjade kätega lahkuma, saamata piiskagi
seda jooki, mida ma hiljem hakkasin pidama imerohuks
kõigi inimlike hädade vastu. Meeste peale, kes lasksid
endale Bostonist või New Yorgist kiirrongiga alkoholi
tuua, vaatas enamik korralikke linnaelanikke umbusal-
dava ja sallimatu pilguga. Linnakeses oli arvukalt kirikuid
ja koole, kus ma alustasin oma varajast haridusteed.
   Minu isa oli haritud ja tunnustatud inimene ning nii
tema kui mu ema olid väga aktiivsed kirikuskäijad. Nad
mõlemad olid ka keskmisest tunduvalt intelligentsemad.
   Minu õnnetuseks olin ma peres ainuke laps ja see
võiski kujundada minus isekust, millel oli väga suur osa
minu alkoholismi tekkes.
                            171
172       ANONÜÜMSED ALKOHOOLIKUD
   Lapsepõlvest keskkooli lõpuni põhimõtteliselt sunniti
mind käima kirikus, pühapäevakoolis ja õhtusel jumala­
teenistusel, esmaspäeva õhtusel tänujumalateenistusel
ja mõnikord ka kolmapäevaõhtusel palvusel. Kõige selle
tagajärjel tõotasin ma endale, et kui ma ükskord vane-
mate võimu alt pääsen, ei tõsta ma enam jalgagi üle
kiriku läve. Seda tõotust järgisin ma rangelt neliküm-
mend aastat, välja arvatud siis, kui minu puudumine
oleks võinud näida kohatu.
   Keskkoolile järgnesid neli aastat ühes meie riigi pare-
mas kolledžis, kus peamiseks vaba aja veetmise viisiks
paistis olevat joomine. Tundus, et sellega tegelesid kõik.
Ka mina jõin aina rohkem ja rohkem ning elasin lõbu-
salt ilma eriliste kehaliste vaevusteta ja rahamuredeta.
Tundus, et minul õnnestus joomajärgsetel hommiku-
tel paremini vormi saada, kui mu napsikaaslastel, keda
tabas karistusena (või hoopis õnnistusena) võimas hom-
mikune iiveldus. Mul pole pea kunagi valutanud, mis
sunnib arvama, et ma olin peaaegu algusest peale alko-
hoolik. Kogu mu elu näis keerlevat mu enese tahtmiste
ümber, ilma et kellegi teise õigused, soovid või privilee-
gid oleksid arvesse tulnud. Selline vaimne seisund aina
süvenes aastate jooksul. Joomakaaslaste vennaskonna
silmis lõpetasin ma õpingud „summa cum laude”, kuid
mitte rektori silmis.
   Järgmised kolm aastat veetsin ma Bostonis, Chicagos
ja Montrealis ühe suure tööstuskontserni teenistuses ja
tegelesin raudtee varuosade, igasuguste gaasimooto-
rite ja muu rasketööstustoodangu müügiga. Neil aastail
jõin ma nii palju kui rahakott lubas, ikka veel suuremate
vaevusteta, ehkki mul vahel käed hommikuti värisesid.
Nende kolme aasta jooksul läks mul kaotsi ainult üks­
ainus poolik tööpäev.
       DOKTOR BOBI PAINAJALIK UNENÄGU                  173
   Järgmise sammuna alustasin ma meditsiiniõpinguid
ühes Ühendriikide suuremas ülikoolis. Seal pühendu-
sin ma joomisele tõsisemalt kui kunagi varem. Tänu
tohutule võimele õlut juua valiti mind ühe joomaseltsi
liikmeks ning varsti sai minust üks selle keskseid tege-
lasi. Hommikuti juhtus tihti, et läksin küll kooli täiesti
ettevalmistunult, kuid pöörasin värinate tõttu ümber
ja seadsin sammud tagasi üliõpilasseltsi majja, sest ma
ei söandanud astuda loengusaali kartuses, et kui mind
vastama kutsutakse, võin mingi stseeni korraldada.
   Asi läks päris hulluks, kui ma teise kursuse kevadel
peale pikka joomaperioodi otsustasin, et ei suuda kur-
sust lõpetada, pakkisin oma kompsud kokku ja sõitsin
Lõunasse, et veeta kuu ühe sõbra suures farmis. Kui
mu pea klaariks sai, leidsin ma, et kooli poolelijätmine
oleks väga rumal tegu ja et parem oleks tagasi minna
ning õppetööd jätkata. Ülikooli naastes avastasin, et
teaduskonnas oldi asjast teistsugusel arvamusel. Peale
pikka vaidlemist lubati mul siiski tagasi tulla ja eksameid
sooritada, mida ma ka edukalt tegin. Kuid õppejõudude
seas tekitas see paksu verd ja mulle anti mõista, et nii
seda asja ei jäeta. Pärast paljusid piinarikkaid jagelusi
sain viimaks oma paberid kätte ja läksin üle ühte teise
juhtivasse ülikooli, alustades selsamal sügisel esimesest
kursusest.
   Seal muutus mu joomine nii palju hullemaks, et
poisid minu üliõpilasseltsi majast olid sunnitud kohale
kutsuma mu isa, kes sõitis maha pika tee asjatus lootu-
ses mind kaineks teha. Sellest ei tulnud midagi välja,
sest ma jätkasin joomist ja pruukisin kangemaid napse
rohkem kui enne.
   Lõpueksamite eel alustasin eriti pikka joomatuuri.
Eksamile minnes värises mu käsi nii, et ma ei suutnud
174      ANONÜÜMSED ALKOHOOLIKUD
pliiatsit hoida. Andsin ära vähemalt kolm täiesti puu-
tumata eksamitööd. Mõistagi põrusin ma mürinal läbi
ja pidin veel üheks semestriks jääma, kui tahtsin üli-
kooli lõpetada ega tohtinud tilkagi võtta. See läks mul
ka korda ning ma tõestasin teaduskonnale, et nii minu
käitumise kui õppeedukusega võis rahule jääda.
   Pidasin end nii kiiduväärselt ülal, et mul õnnestus
saada väga ihaldatud internikoht ühes lääneosariigi
linnas, kuhu ma jäin kaheks aastaks. Nendel kahel aastal
oli mul nii palju tegemist, et ma vaevalt haiglast välja
sain. Seetõttu polnud mul ka võimalik pahandustesse
sattuda.
   Kui need kaks aastat mööda said, avasin ma kesklin-
nas oma vastuvõtukabineti. Mul oli natuke raha, aega
lõputult ja päris tõsine kõhuhäda. Peagi avastasin, et
paar napsi leevendasid mu seedevaevusi vähemalt paa-
riks tunniks ja nii polnud mul sugugi raske naasta oma
varasema, ülemäära alkoholilembese eluviisi juurde.
   Selleks ajaks oli joomine hakanud tõsiselt mu tervise
peale käima ning lootuses kergendust leida pagesin ma
vähemalt tosinal korral vabatahtlikult mõne kohaliku
sanatooriumi seinte vahele. Olin nagu Skylla ja Charyb-
dise vahel, sest kui ma ei joonud, piinas mind kõht, ja
kui ma jõin, piinasid mind närvid. Nii kestis see kolm
aastat, kuni ma lõpetasin kohalikus haiglas, kus arstid
mind aidata püüdsid. Kuid mul õnnestus sõpru keeli-
tada, et nad mulle salaja napsi tooksid, lubades muidu
pihta panna kogu alkoholi terves hoones ja mu seisund
halvenes kiiresti.
   Lõpuks oli mu isa sunnitud mulle järele saatma ühe
kodulinna arsti, kellel õnnestus kuidagimoodi mind
koju tagasi toimetada ning jäin voodisse umbes kaheks
       DOKTOR BOBI PAINAJALIK UNENÄGU                 175
kuuks, enne kui julgesin nina välja pista. Veetsin kodu-
linnas veel paar kuud ja sõitsin siis tagasi, et oma prak-
sist jätkata. Olin juhtunust, arsti sõndest või ilmselt
mõlemast sedavõrd kohutatud, et ma ei võtnud kordagi
napsi, kuni riik kehtestas kuiva seaduse.
   Kui alkoholikeeluseadus oli vastu võetud, tundsin
end päris kindlalt. Teadsin, et igaüks katsub vastavalt
rahakotile osta mõne pudeli või kastitäie kangemat
kraami ja varsti on alkohol müügilt kadunud. Järeli-
kult ei olnud suurt vahet, kas ma nüüd võtan natuke
napsi või mitte. Tollal ei osanud ma aimatagi, et valitsus
muudab meile, arstidele, alkoholi peaaegu piiramatus
koguses kättesaadavaks. Samuti ei teadnud ma midagi
puskariajajatest, kes nüüd lagedale ilmusid. Algul jõin
mõõdukalt, ent kulus suhteliselt vähe aega, et langeda
taas vanade harjumuste küüsi, mis varem nii katastroo-
filiselt olid lõppenud.
   Paari järgmise aastaga kujunesid mul välja kaks selge­
piirilist hirmu. Esiteks hirm, et ma ei saa magada ja tei-
seks kartus, et mul alkohol otsa lõpeb. Kuna ma polnud
varakas mees, siis andsin endale aru, et kui ma ei suuda
raha teenimiseks piisavalt kaine olla, jään ilma alkoho-
lita. Seetõttu ei võtnud ma enamasti hommikust napsi,
mille järele tundsin hirmsat tungi, vaid tuupisin end
värinate vaigistamiseks rahusteid täis, mis mind kohuta-
valt ära kurnas. Vahel andsin hommikusele napsi­tungile
järele, ent kui nii juhtus, läks vaid mõni tund ja olin
täiesti võimetu tööd tegema. See omakorda vähendas
šansse, et mul õnnestub õhtul alkoholi koju kaasa smu-
geldada, mis omakorda tähendas voodis vähkremist
öösel ja talumatuid värinaid hommikul. Järgneva viie-
teistkümne aasta jooksul jätkus mul vähemalt niipalju
176       ANONÜÜMSED ALKOHOOLIKUD
mõistust, et ma vindisena nägu haiglasse ei näidanud
ja ainult harva patsiente vastu võtsin. Mõnikord varja-
sin end mõnes klubis, mille liige ma olin, ja mõnedel
puhkudel tavatsesin end vale nime all mõnda hotelli
möllida. Kuid tavaliselt leidsid sõbrad mu siiski üles ja
kui nad olid lubanud, et ei hakka mind noomima, läksin
koju tagasi.
   Kui mu naine kavatses pärastlõunal välja minna, han-
kisin suure alkoholitagavara, tõin selle salaja koju ning
peitsin pudelid söekasti, pesukorvi, uksepiida ja keldri
põiktalade peale või kiviplaatide vahele. Kasutasin sel-
leks ka vanu kohvreid ja riidekirste, vana konservi­kasti
ja isegi tuhaämbrit. Tualeti veepaaki ei kasutanud ma
kordagi, sest see näis liiga lihtne. Hiljem sain teada,
et mu naine kontrollis seda kohta pidevalt. Tavaliselt
pistsin väikse alkoholipudeli karusnahkse vooderdisega
kindasse ja viskasin selle tagaukse trepile, kui talvepäe-
vad olid juba piisavalt pimedad. Mu puskariajaja peitis
alkoholi tagatrepi juurde, kust sain selle sobival hetkel
ära tuua. Vahel tõin alkoholi koju taskutes, kuid neid
kontrolliti sageli ja see muutus liiga riskantseks. Vahel
kallasin alkoholi ümber sajamilliliitristesse pudelitesse
ja pistsin neid mitu tükki sokisääre vahele. Kasutasin
seda meetodit edukalt kuni päevani, mil me naisega
„Puksiirlaev Annie” etendusele Wallace Beeryt vaatama
läksime, mispeale mu püksisääre- ja sokikavalus ilmsiks
tuli!
   Ma ei hakka raiskama trükiruumi, et pajatada kõigist
minu haigla- ja sanatooriumikogemustest.
   Nende aastate jooksul hakkasid sõbrad meid suure-
mal või vähemal määral vältima. Meid ei tahetud külla
kutsuda, sest ma oleksin kindla peale nina täis tõmma-
nud ja samal põhjusel ei julgenud ka mu naine kedagi
       DOKTOR BOBI PAINAJALIK UNENÄGU                   177
meile kutsuda. Mu unetusefoobia nõudis, et ma end igal
õhtul purju jooksin, kuid selleks, et järgmiseks õhtuks
alkoholi juurde saada, pidin ma päeval vähemalt kella
neljani kaine püsima. Väikeste eranditega kestis selline
elu seitseteist aastat. See oli tõepoolest üks kohutav
painajalik unenägu – kogu see rahateenimine, alko-
holi muretsemine, selle salaja koju toimetamine, purju
joomine, hommikused vabinad, suured rahustiportsud
selleks, et suuta raha juurde teenida ja nii ad nauseam.
Tihti lubasin ma oma naisele, sõpradele ja lastele, et
rohkem ma ei joo. Nendest lubadustest piisas harva, et
kasvõi sellekssamaks päevaks kaineks jääda, ehkki luba-
dusi andes olin ma alati väga siiras.
   Neile, kes kalduvad kõikvõimalikke eksperimente
korraldama, mainiksin ka oma nn eksperimenti õllega.
Kui õlu taas müügile tuli, arvasin ma, et nüüd on minu
mure murtud. Võisin seda juua nii palju kui tahtsin. See
oli ohutu, ega siis õllest keegi purju jää. Nii täitsingi ma
oma hea abikaasa nõusolekul terve keldri õlle­varudega.
Ei läinud kuigi kaua, kui ma jõin päevas ära üle kasti
õlut. Kahe kuuga võtsin ma kaalus ligi neliteist kilo
juurde, nägin välja nagu põrsas ja kannatasin õhupuu-
duse käes. Siis torkas mulle pähe mõte, et kui inimene
haiseb õllest, ei suuda keegi öelda, kas ta on peale õlle
veel midagi joonud ja ma hakkasin oma õllesse kangeid
napse segama. Mõistagi olid tagajärjed halvad ja see tegi
mu õlleeksperimendile lõpu.
   Umbes selle eksperimendiga samal ajal sattusin ini-
meste hulka, kes võlusid mind oma näilise tasakaalu,
tervise ja õnnelikkusega. Nad rääkisid vabalt ja vähi-
magi piinlikkuseta, mida mina kunagi ei suutnud, näisid
end kõigis olukordades väga vabalt tundvat ning paistsid
ka väga hea tervise juures olevat. Veelgi enam – nad
178       ANONÜÜMSED ALKOHOOLIKUD
tundusid olevat õnnelikud. Mina tundsin alailma koh-
metust ja ebamugavust, tervis oli viimase piiri peal ja
olin üdini õnnetu. Tajusin, et neil oli midagi, mida mul
ei olnud, kuid mis võiks mullegi kasuks tulla. Avastasin,
et see oli kuidagi seotud vaimsusega, mis mulle eriti
ei meeldinud, kuid ma mõtlesin, et ega see mul tükki
ka küljest ära ei võta. Arutlesin selle üle pikalt ja põh-
jalikult tervelt kaks ja pool aastat, kuid jõin end sellele
vaatamata igal õhtul purju. Lugesin kõike, mida kätte
sain ja rääkisin kõigiga, kes minu arvates võisid asjast
midagi teada.
   Mu naine hakkas asja vastu suurt huvi tundma ja see
innustas mindki, kuigi ma ei tunnetanud kordagi, et see
võiks lahendada minu alkoholiprobleemi. Ma ei mõista,
kuidas mu naisel küll õnnestus oma usku ja vaprust kõigi
nende aastate jooksul säilitada, kuid nii see oli. Kui ta ei
oleks seda suutnud, siis olen veendunud, et ma oleksin
kindlasti juba ammu surnud. Millegipärast paistab just
meil, alkohoolikutel, olevat eriline anne leida endale
abikaasad maailma parimate naiste seast. Miks peavad
nemad taluma neid kannatusi, mida me neile põhjus-
tame, seda ei oska ma seletada.
   Umbes sel ajajärgul tuli ühel laupäeva pärastlõunal
mu naisele külla keegi naisterahvas, kes soovis, et ma
läheksin õhtul tema poole, kohtuma tema sõbraga, kes
saaks mind ehk aidata. See oli emadepäeva eelne päev,
olin purjuspäi koju jõudnud, kaenlas suur lillepott, mille
ma keset lauda panin, seejärel otsejoones teisele kor-
rusele kobisin ja voodisse vajusin. Järgmisel päeval tuli
too naine uuesti. Tahtes viisakas olla, ütlesin ma väga
nadist enesetundest hoolimata: „Eks lähme siis,” ning
pigistasin oma naiselt välja lubaduse, et me ei jää kaue-
maks kui veerand tunniks.
       DOKTOR BOBI PAINAJALIK UNENÄGU                   179
   Astusime tolle naisterahva majja täpselt kell viis ja
kell näitas veerand kahtteist õhtul, kui me lahkusime.
Mul oli selle mehega ka hiljem paar lühemat jutuaja-
mist ja ma jätsin joomise paugupealt maha. See kuiv
periood kestis umbes kolm nädalat. Siis sõitsin ma
Atlantic Citysse, et ühe riikliku ühingu liikmena osaleda
mitmepäevasel koosolekul. Jõin ära kogu rongis leiduva
viski ja ostsin teel hotelli veel mitu head pudelit. See
oli pühapäeval. Võtsin end tol õhtul purju, esmaspäe-
val püsisin kainena kuni lõuna­söögi lõpuni ja jõin end
siis jälle täis. Jõin baaris nii palju kui mu sündsustunne
lubas ning läksin siis oma tuppa, et õhtule punkt panna.
Teisipäeval alustasin juba hommikul ning lõunaks olin
paras poiss. Soovimata end häbistada, registreerisin ma
end hotellist välja. Teel jaama ostsin veel alkoholi lisaks.
Rongi tuli mõni aeg oodata. Sealtpeale ei mäleta ma
midagi, kuni ärkamiseni ühe sõbra pool mu kodulinna
lähedal. Need head inimesed teatasid juhtunust mu
naisele, kes saatis mulle järele mu vastse sõbra. Ta tuligi,
viis mu koju, pani voodisse, andis mulle õhtul veel paar
napsi ja järgmiseks hommikuks pudeli õlut.
   See oli 10. juunil 1935 ning need napsid jäid mu vii-
masteks. Neid ridu kirjutades on sellest möödunud juba
neli aastat.
   Teil võib loomulikult tekkida küsimus: „Mida tegi
või ütles see mees erinevat kõigest, mida olid öelnud
või teinud teised inimesed?” Meenutagem, et ma olin
tublisti lugenud ja vahetanud arvamusi kõigiga, kellest
ma teadsin või arvasin, et nad alkoholismist midagi jaga-
vad. Kuid tema oli mees, kes oli kogenud aastatepikkust
hirmsal kombel joomist, kes oli läbi elanud kõik, mis
ühele joodikule võib osaks saada, kuid kes oli tervene-
nud samade meetodite abil, mida minagi olin püüdnud
180       ANONÜÜMSED ALKOHOOLIKUD
rakendada ehk teisisõnu – vaimse lähenemise kaudu.
Tema tutvustas mulle põhjalikult alkoholismi olemust ja
kahtlemata oli sellest abi. Kaugelt tähtsam aga on asja-
olu, et tema oli esimene inimene, kes teadis oma isikliku
kogemuse põhjal täpselt, mida ta alkoholismi kohta ütles.
Teiste sõnadega – ta kõneles minu keeles. Tema teadis
kõiki vastuseid ja mõistagi polnud need mitte raamatu-
test hangitud.
   Oli suurim õnnistus vabaneda minu peal lasunud nee-
dusest. Mu tervis on korras, olen suutnud taastada aus-
tuse enda vastu ja uuesti pälvinud ka kolleegide austuse.
Mu kodune elu on ideaalne ning mu töö edeneb nii hästi,
kui see praegusel ebakindlal ajal üldse olla võib.
   Pühendan palju aega sellele, et anda neile, kes seda
tahavad ja hädasti vajavad, edasi kõike, mida ma ise olen
õppinud. Teen seda neljal põhjusel:
     1. Kohusetundest.
     2. See valmistab mulle rõõmu.
     3. Sest niiviisi tasun ma võlga selle mehe ees, kes
         kulutas oma aega, et sõnumit minuni tuua.
     4. Sest seda tehes kindlustan ma iga kord end jälle
         natuke rohkem võimalike libastumiste vastu.
   Erinevalt enamikust meie liikmetest ei saanud ma
esimesel kahel ja poolel kainusaastal alkoholitungist
kuigivõrd jagu. See jälitas mind peaaegu pidevalt.
Kuid kordagi pole ma olnud sellele himule järeleand-
mise äärel. Ärritusin kohutavalt, nähes sõpru joomas
ja teades, et mina seda ei tohi, kuid ma harjutasin end
mõttega, et kuigi mul oli kunagi olnud samasugune voli,
olin ma seda nii koledal kombel kuritarvitanud, et see
oli minult ära võetud. Nii et pole siin kurta midagi. Lõp-
pude lõpuks pole mind ju keegi kunagi pikali löönud ja
vägisi alkoholi kõrist alla kallanud.
       DOKTOR BOBI PAINAJALIK UNENÄGU                181
  Kui sa arvad, et oled ateist, agnostik, skeptik või sa
tunned mingit muud intellektuaalset uhkust, mis takis-
tab sul seda raamatut omaks võtmast, siis tunnen sulle
kaasa. Kui sa pead end endiselt küllalt tugevaks, et üksi
seda mängu võita, siis on see su oma asi. Ent kui sa tõe-
poolest tahad joomise jäädavalt maha jätta ning tunned,
et vajad abi, siis teame me, et võime sulle vastuse pak-
kuda. See ei vea sind kunagi alt, isegi kui sa haarad
sellest kinni kasvõi poolega sellest agarusest, mida sa
varem ilmutasid järjekordse napsi hankimisel.
  Sinu Taevane Isa ei vea sind iial alt!
                           (1)
        ANONÜÜMNE ALKOHOOLIK
            NUMBER KOLM
  Maailma esimese AA rühma, Akroni rühma nr 1 tee-
rajaja. Ta säilitas endas usu. Seeläbi on nii tema kui
väga paljud teised leidnud uue elu.

S     ündisin Carlyle'i maakonnas ühes Kentucky
      farmis viielapselises perekonnas. Minu vanemad
olid heal järjel ja nende abielu õnnelik. Abikaasa oli mul
pärit Kentuckyst ning asus koos minuga elama Akro-
nisse, kus ma lõpetasin Akroni Õigusteaduste Kooli.
   Ühes asjas on minu juhtum küllaltki ebatavaline.
Minu alkoholismi ei saa kuidagi seletada õnnetute
lapse­põlvekogemustega. Mul oli loomupärane tõmme
alkoholi poole. Mu abielu oli õnnelik ja nagu ma ütlesin,
ei ole mul kunagi olnud ühtki põhjust, teadlikku või
mitte, millega sageli seletatakse jooma hakkamist. Ent
nagu nähtub mu elukäigust, sai minust äärmiselt raske­
kujuline alkohoolik.
   Enne veel, kui joomine mu lõplikult maha murdis,
jõudsin teha üsnagi edukat karjääri, olles viis aastat
linna­volikogu liige ja hiljem sama linna koosseisu võetud
äärelinna finants­direktor. Kuid muidugi läks kõik süve-
neva joomise tõttu allamäge. Nii et selleks ajaks, kui
ma dr Bobi ja Billiga kokku sattusin, oli mu jõud päris
otsakorral.
   Esimest korda kogesin purjusolekut kaheksa aas-
taselt. Selles ei olnud süüdi ei mu ema ega isa, nad
mõlemad olid väga joomise vastu. Paar palgatöölist
olid farmis abiks lauta puhastamas ja mina lasin end
sõnniku­kärul edasi-­tagasi sõidutada ning kui nad para-
                           182
    ANONÜÜMNE ALKOHOOLIK NUMBER KOLM 183
jasti uut koormat laadisid, rüüpasin mina laudas seisvast
vaadist kanget siidrit. Pärast kahte-kolme koormat vaju-
sin tagasiteel kokku ja mind tuli majja kanda. Mäletan,
et isa hoidis arstlikel kaalutustel ja külaliste puhuks kodus
viskit varuks ja mina võtsin sellest ikka lonksu, kui kedagi
läheduses polnud, ning panin vett asemele, et vanemad
mu joomist ei märkaks.
   See jätkus, kuni astusin osariigi ülikooli ja avastasin
nelja õpinguaasta järel, et minust oli saanud joodik.
Hommik hommiku järel ärkasin haige peaga ja kohu-
tavalt vabisedes, kuid minu voodi kõrval laual oli alati
varuks pudel alkoholiga. Sirutasin käe välja, võtsin
pudeli ja rüüpasin ning olin mõne hetke pärast jalul,
võtsin veel ühe lonksu, ajasin habet, sõin hommikust,
libistasin pläsku küljetaskusse ja läksin kooli. Tundide
vaheajal lipsasin alla väljakäiku ja võtsin pudelist nii
palju, et närve kosutada ning läksin siis järgmisesse
tundi. See toimus 1917. aastal.
   Jätsin ülikooli viimase kursuse teisel poolaastal poo-
leli ja asusin sõjaväkke. Tollal nimetasin ma seda patrio-
tismiks. Hiljem taipasin, et see oli põgenemine alkoholi
eest. Kuigipalju see tõesti aitas, sest nüüd sattusin ma
kohtadesse, kus oli võimatu joodavat hankida ja nii
jooma­harjumus katkes.
   Siis jõustus alkoholikeeluseadus ja umbes kolm-neli
aastat hoidis mind joomisest eemal teadmine, et kätte-
saadav alkohol oli kohutav ja vahel isegi eluohtlik, lisaks
see, et olin abiellunud ning pidin oma töökoha eest hoo-
litsema. Kuid iga kord, kui mul oli alustuseks piisavalt
alkoholi, võtsin end ometi purju. Kuulusime naisega
bridžiklubidesse, kus hakati ise veini valmistama ja seda
ka pakkuma. Siiski leidsin ma peale paari-kolme katset,
et see mind ei rahuldanud, kuna nad ei pakkunud veini
184       ANONÜÜMSED ALKOHOOLIKUD
minu jaoks piisavas koguses. Seega keeldusin joomisest
sootuks. Peagi aga leidis see probleem lahenduse, sest
hakkasin oma pudelit kaasas kandma ja seda tualett­
ruumi või õue põõsastesse peitma.
   Aja möödudes läks mu joomine järjest hullemaks. Olin
kaks või kolm nädalat korraga töölt eemal – need olid
kohutavad päevad ja ööd, mil lamasin kodus põrandal
ja küünitasin pudeli järele, jõin ning langesin siis tagasi
unustusse.
   1935. aasta esimese kuue kuu jooksul sattusin alko­
holi­mürgistusega kaheksa korda haiglasse ja olin kaks-
kolm päeva voodi külge aheldatud, enne kui ma üldse
aru sain, kus ma olin.
   26. juunil 1935 aastal tulin ma järjekordselt haig-
las teadvusele ning olin pehmelt öeldes meeleheitel.
Kõigil seitsmel korral selle poole aasta jooksul olin
ma haiglast välja saades sisimas kindlalt otsustanud,
et ma ei joo end enam purju – seda vähemalt kuue
kuni kaheksa kuu jooksul. Nii see aga ei läinud, ja ma
ei saanud aru, milles asi oli ega mida teha.
   Tol hommikul paigutati mind ümber teise palatisse
ja seal ootas mind minu naine. Mõtlesin endamisi:
„Sooh, nüüd ütleb ta, et see on lõpp,” ja mina mõistagi
ei saanud teda süüdistada ega kavatsenudki püüda end
õigustada. Naine rääkis mulle, et on paari inimesega
joomise teemal vestelnud. See oli mulle väga vastu-
meelt, kuni ta teatas, et need mehed olid joodikud nagu
minagi. See ei olnudki nii hull, kui üks joodik teisele
midagi ütles.
   Minu naine lausus: „Sa jätad joomise maha.” Sellel
lausel oli palju kaalu, ehkki ma sellesse ei uskunud.
Seejärel ütles naine, et neil kahel joodikul, kellega ta
oli rääkinud, oli olemas mingi kava, mille abil nad loot-
    ANONÜÜMNE ALKOHOOLIK NUMBER KOLM 185
sid joomisest loobuda ning osa sellest kavast nägi ette,
et sellest tuli teisele joodikule rääkida. See pidi aitama
neil endil kaineks jääda. Kõik inimesed, kellega ma olin
vestelnud, olid tahtnud mind aidata ja uhkus ei lubanud
mul neid kuulda võtta ning nende jutt tekitas minus vaid
vimma. Kuid nüüd tundsin, et oleksin tõeline lurjus, kui
ma neid kahte selli korraks ära ei kuulaks, juhul kui see
neid terveks teeb. Naine lisas, et ma ei peaks neile raha
pakkuma, isegi kui ma seda tahaksin ja kui mul raha
oleks, aga mul ei olnud ka.
   Mehed tulid minu tuppa ja tutvustasid mulle prog-
rammi, mis sai hiljem tuntuks Anonüümsete Alkohoo-
likute nime all. Tol ajal ei olnud seda palju.
   Vaatasin üles ja nägin seismas kaht väga meeldiva
välimusega pikakasvulist meest. (Hiljem sain teada, et
need kaks meest olid Bill W ja doktor Bob). Ei läinud
kaua, kui me hakkasime üksteisele jutustama joomisega
seotud seikasid ja loomulikult taipasin ma üsna pea, et
mõlemad mehed teadsid täpselt, millest räägivad, sest
purjuspäi näeb ja tunneb inimene asju, mida ta muidu
ei näe ega tunne. Ja kui mul oleks jäänud mulje, et nad
ei tea õieti, millest nad räägivad, siis poleks ma nendega
üldse vestlema soostunudki.
   Mõne aja pärast sõnas Bill: „Nii, sa oled nüüd pikalt
rääkinud, las ma ütlen ka mõne sõna.” Ja kui ta oli minu
loost veel mõnda kuulnud, pöördus ta tohtri poole ja
ütles – ma ei usu, et ta teadis, et ma ta sõnu kuulen, aga
ma kuulsin – „Hüva, ma usun, et ta on päästmist väärt
ja temaga tasub töötada.” Siis küsisid nad minu käest:
„Kas sa tahad joomise maha jätta? Me ei ole siin sel-
leks, et sundida sind sinu õigustest ja eelistest loobuma,
kuid meil on programm, mille abil me loodame kaineks
jääda. Osa sellest programmist näeb ette, et me anname
186       ANONÜÜMSED ALKOHOOLIKUD
selle edasi mõnele, kes seda vajab ja kes seda tahab.
Niisiis, kui sa seda ei soovi, siis rohkem me su aega ei
raiska, vaid läheme mujale ja otsime kellegi teise.”
   Järgmisena tahtsid nad teada, kas ma arvan, et suudan
omal jõul, ilma igasuguse abita lihtsalt haiglast välja jalu-
tada ja mitte kordagi enam alkoholi tarvitada. Kui ma
suudan, siis oleks see suurepärane, lihtsalt imeline, ja
nad hindaksid sellist jõudu omavat inimest väga kõrgelt,
kuid nemad otsisid kedagi, kes teab, et tal on probleem,
kes ei tule sellega ise toime ja vajab välist abi. Järgmine
asi, mida nad teada tahtsid, oli see, kas ma usun Kõr-
gemasse Jõusse. Mul ei olnud sellega raskusi, sest ma
ei olnud tegelikult iial Jumalasse uskumast lakanud ja
olin püüdnud palju kordi abi leida, kuid see polnud
õnnestunud. Veel tahtsid nad teada, kas ma soovin selle
Kõrgema Jõu poole pöörduda ja rahulikult, ilma midagi
salgamata, abi paluda.
   Nad jätsid mu selle üle järele mõtlema. Lamasin
haiglavoodis, vaatasin oma elule tagasi ja mõtlesin,
mida alkohol oli minuga teinud – kõikidest kasutamata
jäänud võimalustest, mulle antud annetest, mida olin
raisanud. Lõpuks jõudsin järeldusele, et isegi kui ma ei
taha joomist maha jätta, siis peaksin seda tahtma, ning
tegelikult olin valmis tegema ükskõik mida, et joomine
lõpetada.
   Olin valmis endale tunnistama, et olin jõudnud päris
põhja, ning mõistsin, et olin sattunud millegi küüsi,
millega ma üksi toime ei tule. Kui olin kõige selle üle
järele mõelnud ja mõistnud, kui kalliks alkohol mulle
tegelikult oli maksma läinud, pöördusin ma igasu-
guse tingimusteta Kõrgema Jõu poole, mis minu jaoks
tähendas Jumalat, ja tunnistasin, et olen alkoholi suhtes
täiesti jõuetu ning valmis tegema ükskõik mida, et sel-
    ANONÜÜMNE ALKOHOOLIK NUMBER KOLM 187
lest probleemist vabaneda. Õigupoolest tunnistasin, et
olin valmis laskma Jumalal oma elu juhtmise üle võtta.
Iga päev püüdsin selgust saada, milline on Tema tahe,
ja katsusin seda järgida, selle asemel et püüda Teda
veenda, et kõik, mille olin oma peaga välja mõelnud, oli
mulle parim. Kui nad tagasi tulid, rääkisin neile sellest.
   Üks neist, vist tohter, ütles: „Niisiis sa tahad joo-
mise maha jätta?” Vastasin: „Jah, doktor, tahan maha
jätta, vähemalt viieks, kuueks, kaheksaks kuuks, kuni
mul õnnestub kõik joonde ajada ja ma võidan tagasi
oma naise ja veel mõnede inimeste austuse, saan oma
raha­asjad korda ja nii edasi.” Selle peale naersid nad
mõlemad südamest ja laususid: „See on varasemast
siiski märksa parem, kas pole?” See oli loomulikult tõsi.
Kuid nad ütlesid veel: „Meil on sulle üks halb uudis.
See oli halb uudis meie jaoks ja on seda ka sulle. Sellest
ei aita, kui sa jätad joomise kuueks päevaks, kuuks või
aastaks. Kui sa välja lähed ja võtad napsi või kaks, siis
lõpetad sa jälle kinni­seotuna siin haiglas, nagu kõigil
varasematel kordadel selle poole aasta jooksul. Sa oled
alkohoolik.” Niipalju kui ma mäletan, oli see esimene
kord, mil ma sellele sõnale tähelepanu pöörasin. Olin
arvanud, et olen lihtsalt joodik. Kuid nemad ütlesid:
„Ei, sa põed haigust, ja pole mingit vahet, kui kaua sa
ilma oled. Pärast paari napsi lõpetad sa siinsamas, kus
praegu.” Tookord oli see muidugi päris kõhedakstegev
uudis.
   Järgmisena küsisid nad: ”Sa ju suudad kahekümne
neljaks tunniks loobuda, eks?” Mina vastasin: ”Jah,
muidugi, kakskümmend neli tundi suudab igaüks vastu
pidada.” Nad ütlesid: ”Just sellest me räägimegi. Vaid
kakskümmend neli tundi korraga.” See võttis tõepoo-
lest pinge maha. Iga kord, kui mõtlesin sellele, et ma ei
188       ANONÜÜMSED ALKOHOOLIKUD
saa enam juua, kujutlesin ette pikki, kuivalt mööduvaid
aastaid ilma alkoholita, aga mõte, et pean keskenduma
vaid kahekümne neljale tunnile korraga, ja et edaspidi
on kõik minu otsustada, aitas mind palju.
     (Siinkohal sekkuvad toimetajad nii palju, et täiendada
  voodis lebava mehe, Bill D, jutustust Bill W vaatenurgaga
  ehk jutuga mehelt, kes istus voodi kõrval). Jutustab Bill W:
     Doktor Bob ja mina nägime teda (Bill D-d) esimest
  korda 19 aastat tagasi suvel. Bill lamas oma haiglavoodis
  ja vaatas meid imestunult.
     Kaks päeva enne seda oli doktor Bob mulle öelnud: „Kui
  sina ja mina soovime kaineks jääda, siis tuleb meil tegut-
  sema hakata.” Bob helistas kohe Akroni linnahaiglasse ja
  palus ühendada vastuvõtuõega. Ta selgitas, et temal ja ühel
  New Yorgist pärit mehel on olemas ravim alkoholismi vastu.
  Ta küsis, kas neil on hetkel mõni alkohoolikust patsient,
  kelle peal võiks seda proovida? Tundes Bobi juba varase-
  mast ajast, vastas õde naljaga pooleks: „Noh, doktor, ma
  oletan, et te olete seda enda peal juba katsetanud?”
     Üks patsient oli tal tõepoolest – üks dändi. Ta oli just
  deliiriumist välja tulnud, kahel meditsiiniõel silmad sini-
  seks löönud ja nüüd tugevasti voodi külge seotud. Kas sel-
  line sobiks? Pärast ravimite välja kirjutamist palus doktor
  Bob: „Paigutage ta eraldi palatisse. Me tuleme kohale
  niipea, kui ta klaariks saab.”
     Bill ei paistnud sellest eriti vaimustuses olevat. Kur-
  vemana kui kunagi varem poetas ta väsinult: „Noh, teie
  jaoks on see suurepärane, aga minu jaoks ilmselt mitte.
  Minu juhtum on nii kohutav, et ma kardan sellest haiglast
  väljudagi. Samuti ei pea te mulle religiooni müüma. Ma
  olin kunagi kiriku diakon ja usun siiani Jumalasse. Küll aga
  arvan, et Tema minusse mitte just kuigi palju.”
     Siis ütles doktor Bob: „Noh, Bill, ehk tunned sa end
  homme paremini. Kas sa ei sooviks, et me sind uuesti vaa-
  tama tuleme?”
     ANONÜÜMNE ALKOHOOLIK NUMBER KOLM 189
     ”Muidugi sooviksin,” vastas Bill, „Võib-olla ei tee see
  midagi head, aga ma tahaksin teid mõlemaid igal juhul
  näha. Te kahtlemata teate, millest räägite.”
     Hiljem tuppa kiigates leidsime Billi koos oma naise
  Henriettaga. Ta osutas innukalt meie poole ja ütles:
  „Nemad ongi need sellid, kellest ma sulle rääkisin; nemad
  on need, kes mõistavad.”
     Seejärel jutustas Bill, kuidas ta oli peaaegu kogu öö
  ärkvel olnud. Kõige sügavamast masendusest oli kuidagi
  sündinud uus lootus. Tema peast käis läbi mõte: „Kui
  nemad suudavad seda teha, siis suudan ka mina!”. Ta
  muudkui korrutas seda endale. Lõpuks puhkes tema loo-
  tusest veendumus. Nüüd oli ta kindel. Siis tuli suur rõõm.
  Viimaks valdas teda rahu ja ta jäi magama.
     Enne meie külastuse lõppu pöördus Bill korraga oma
  naise poole ja ütles: „Kallis, mine too mu riided. Me
  hakkame minema.” Bill D sammus haiglast välja vaba
  mehena, kes ei joonud enam kunagi.
     Esimene AA Rühm sündis selsamal päeval. (Bill D
  jätkab nüüd oma lugu.)


   Järgmise kahe või kolme päeva jooksul pärast seda,
kui olin esimest korda doktori ja Billiga kohtunud, jõud-
sin ma otsusele anda oma tahe üle Jumalale ja järgida
seda programmi nii hästi kui suudan. Nende jutt ja teod
olid sisendanud minusse teatud usaldust, kuigi ma ei
olnud selles veel täiesti veendunud. Ma ei kartnud
seda, et programm ei tööta, kuid kahtlesin ikka veel,
kas suudan seda järgida. Ometi jõudsin järeldusele, et
olin valmis panema kogu oma tahte mängu Jumala jõu
abil ja et see on just see, mida ma teha tahan. Niipea,
kui seda mõistsin, tundsin suurt vabanemist.
   Teadsin, et mul on abiline, kelle peale võin toetuda ja
kes mind hätta ei jäta. Kui ma Temale kindlaks jään ja
190       ANONÜÜMSED ALKOHOOLIKUD
kuulan, tulen asjaga toime. Mäletan veel, et kui poisid
tagasi tulid, ütlesin neile: „Olen pöördunud selle Kõr-
gema Jõu poole ning talle kinnitanud, et tahan Tema
maailma kõigest ülemaks pidada. Olen seda juba teinud
ning olen valmis seda siin teie juuresolekul kordama
ja olen valmis seda edaspidi kordama ükskõik millises
maailmanurgas ja ma ei häbene seda.” Ja nagu ma juba
ütlesin, andis see mulle tõepoolest tublisti enesekind-
lust ning näis võtvat koorma mu õlgadelt.
   Mäletan, et rääkisin neile veel, et mul seisavad nüüd
ees rasked ajad, kuna mul oli veel teisigi halbu harju-
musi – ma suitsetasin, mängisin raha peale pokkerit
ja tegin vahel võiduajamistel hobuste peale panuseid.
Selle peale kostsid nemad: „Kas sa ei leia, et joomine
teeb sulle praegu rohkem muret kui miski muu? Kas sa
siis ei usu, et teed edaspidi kõik, mis sinu võimuses, et
joomisest lahti saada?” „Jah,” vastasin kõhklevalt. „Ilm-
selt teen.” Nemad aga jätkasid: „Unusta need teised
asjad, see tähendab, pole vaja tahta neist ühekorraga
lahti saada, keskendu joomisele.” Mõistagi olime koos
läbi arutanud mu arvukad puudused ja olime koostanud
nendest omamoodi inventuuri­nimekirja, mida polnudki
eriti raske teha, sest minu puhul oli ilmselgelt tohutult
palju asju viltu, mida ma ka ise täiesti mõistsin. Siis ütle-
sid nad: „Veel üks asi. Sa pead minema ja andma selle
programmi edasi kellelegi, kes seda vajab ja soovib.”
   Selleks ajaks olid minu tööasjad loomulikult täiesti
null­seisus. Mul polnudki mingit tööd. Päris mõistetav,
et veel mõnda aega oli minu füüsiline seisund samuti
nõrk. Kulus aasta või poolteist, enne kui mu enese-
tunne paranes ja see oli raske aeg, kuid peagi kohtusin
taas inimestega, kes olid kunagi olnud mu sõbrad ning
    ANONÜÜMNE ALKOHOOLIK NUMBER KOLM 191
avastasin, et olles olnud mõnda aega kaine, hakkasid
nad minusse suhtuma nagu varsematel aastatel, enne
kui ma mülkasse vajusin, nii et finantsilisele poolele ma
ülemäära ei keskendunud. Enamuse oma ajast kulu-
tasin sellele, et neid sõprussuhteid taastada ja kuidagi
heastada ka seda valu, mida ma oma naisele nii palju
olin tekitanud.
   Raske oleks hinnata, kui palju head AA minu jaoks
on teinud. Ma soovisin tõepoolest seda programmi ja
tahtsin seda järgida. Märkasin, et mu kaaslastes tundus
olevat väga suur vabanemistunne, õnn, midagi sellist,
mille olemas­olu ma inimeses väga tähtsaks pidasin.
Püüdsin sellele jälile jõuda. Teadsin, et see oli midagi
rohkemat, kui oskasin arvata, see oli midagi, mis mul
puudus. Mäletan, et ühel päeval, nädal või paar peale
seda, kui ma olin haiglast välja saanud, tuli Bill minu
poole ja ajas minu ja mu naisega juttu. Sõime lõunat, ma
kuulasin vestlust pealt ja püüdsin selgusele jõuda, miks
mulle näis, nagu oleks neis selline vabanemistunne. Bill
vaatas üle laua mu naisele otsa ja lausus: „Henrietta,
Issand on minu vastu nii lahke olnud ja mind terven-
dadnud sellest kohutavast haigusest, et ma kohe tahan
sellest kogu aeg rääkida ja teistele jutustada.”
   Mõtlesin: „Nüüd on mul vist vastus käes.” Bill oli
väga-väga tänulik, et ta oli sellisest kohutavast asjast
vabanenud, andis Jumalale au selle eest ja oli nüüd nii
tänulik, et tahtis sellest teistele rääkida. Tema lausest:
„Henrietta, Issand on minu vastu nii lahke olnud ja
mind tervendadnud sellest kohutavast haigusest, et ma
kohe tahan sellest kogu aeg rääkida ja teistele jutus-
tada,” sai kuldne loosung nii AA programmi kui ka minu
jaoks.
192      ANONÜÜMSED ALKOHOOLIKUD
   Mõistagi hakkas aja möödudes mu tervis taastuma ja
ma ei pidanud enam kogu aeg inimeste eest varjama –
see on olnud lihtsalt imeline. Ma käin jätkuvalt koos-
olekutel, sest see meeldib mulle. Kohtun inimestega,
kellega mulle meeldib vestelda. Teine põhjus, miks ma
käin, on see, et olen siiani tänulik nende heade aastate
eest, mis mul on olnud. Ma olen nii tänulik programmi
ja seal osalevate inimeste eest, mistõttu tahan käimist
jätkata Ilmselt kõige imepärasem asi, mida ma olen sel-
lest programmist õppinud – olen seda AA Grapevine’is
palju kordi näinud, inimesed on seda mulle isiklikult
öelnud ja ma olen kuulnud inimesi koosolekutel püsti
tõusmas ja seda ütlemas – on järgmine lause: „Ma tulin
AA-sse ainult selleks, et jääda kaineks, kuid just AA
kaudu olen ma leidnud Jumala.”
   Ma arvan, et see on üks kõige imepärasemaid asju,
mida inimene juhtuda teha.
                           (2)
           TÄNULIKKUS TEGUDES
  Dave B lugu, kes oli 1944. aastal üks Kanada AA
  asutajatest.


M          a usun, et oleks hea jutustada lugu oma elust.
           See annab mulle võimaluse meeles pidada,
et pean olema tänulik Jumalale ja neile Anonüümsete
Alkohoolikute liikmetele, kes teadsid AA-st enne mind.
Oma loo jutustamine tuletab mulle meelde, et ma võin
sattuda tagasi sinna, kus olin, kui ma ei mäleta neid ime-
lisi asju, mis mulle on antud või kui unustan, et Jumal
on teejuht, kes mind sellel rajal hoiab.
   1924. aasta juunis olin ma kuueteistaastane ja lõpe-
tanud äsja keskkooli Sherbrooke’is, Quebecis. Paar mu
sõpra tegid ettepaneku, et läheksime õlut jooma. Ma
polnud kunagi õlut või muud sorti alkoholi tarvitanud.
Ma ei tea, miks, sest meie kodus leidus alati alkoholi
(pean lisama, et meie perekonnas ei peetud kedagi
kunagi alkohoolikuks). Eks ma kartsin, et kui ei tee nii
nagu mu sõbrad, siis ma ei meeldi neile. Teadsin omast
kogemusest seda salapärast seisundit, kus inimesed
näivad olevat kindlad, kuid tegelikult sööb neid sees-
miselt hirm. Mul oli üsna tugev alaväärsuskompleks.
Usun, et mul puudus see, mida mu isa nimetas „iseloo-
muks” . Nii et sel kaunil suvepäeval Sherbrooke’is vanas
kõrtsis puudus mus julgus öelda „ei.“
   Minust sai aktiivne alkohoolik alates tollest esimesest
päevast, mil alkohol minus väga erilise tunde tekitas.
Ma muutusin. Alkohol muutis mind äkki selliseks, nagu
olin alati tahtnud olla.

                           193
194       ANONÜÜMSED ALKOHOOLIKUD
   Alkoholist sai minu igapäevane kaaslane. Alguses
pidasin seda sõbraks, hiljem muutus see raskeks koor-
maks, millest ma ei suutnud vabaneda. See osutus palju
võimsamaks kui mina, isegi kui suutsin aastaid lühikesi
kainusperioode hoida. Kordasin endale pidevalt, et
ühel või teisel moel vabanen alkoholist. Olin veendu-
nud, et leian viisi joomise lõpetamiseks. Ma ei tahtnud
tunnistada, kui tähtsaks oli alkohol minu elus muutu-
nud. Tõepoolest, see andis mulle midagi, millest ma ei
tahtnud ilma jääda.
   1934. aastal toimus minu joomise tõttu rida eba­
õnnestumisi. Pidin Lääne-Kanadast tagasi tulema, sest
pank, kus olin töötanud, kaotas minu suhtes usalduse.
Liftiõnnetus läks mulle maksma kõik ühe jala varbad
ja põhjustas koljumurru. Olin mitu kuud haiglas. Minu
liigne joomine põhjustas ka ajuverejooksu, mis ühe mu
kehapoole täielikult halvas. Tõenäoliselt tegin oma Esi-
mese Sammu päeval, mil saabusin kiirabiga haiglasse.
Öövahetuses töötav õde küsis minult: „Härra B, miks te
nii palju joote? Teil on imeline naine, väike terane poeg.
Teil pole mingit põhjust niimoodi juua. Miks te seda
teete?” Olles esimest korda aus, ütlesin: „Ma ei tea, õde.
Ma tõesti ei tea.” See oli palju aastaid enne seda, kui ma
Sõpruskonnast teada sain.
   Võiks ju arvata, et ma ütlesin endale: „Kui alkohol
põhjustab nii palju kahju, siis ma lõpetan joomise.” Ent
ma leidsin lugematuid põhjusi endale tõestada, et alko-
holil ei ole minu ebaõnnega midagi pistmist. Ütlesin
endale, et see oli saatus, et kõik olid minu vastu, et asjad
ei sujunud hästi. Mõnikord arvasin, et Jumalat ei olegi
olemas. Ma mõtlesin: „Kui see armuline Jumal tõepoo-
lest eksisteerib, nagu öeldakse, siis ei kohtleks Ta mind
niimoodi. Jumal ei käituks nii.” Neil päevil haletsesin
ma end palju.
               TÄNULIKKUS TEGUDES                      195
   Minu pere ja tööandjad olid minu joomise pärast
mures, kuid olin muutunud üsna ülbeks. Kasutasin
vanaemalt saadud pärandust, et osta endale 1931. aasta
Ford, ja sõitsime koos abikaasaga Cape Codile. Tagasi-
teel peatusime mu onu juures New Hampshire’is. See
onu oli ema surma järel mind oma hoole alla võtnud ja
tundis minu pärast muret. Nüüd ütles ta mulle: „Dave,
kui sa lõpetad joomise terveks aastaks, annan sulle Ford
roadsteri, mille just ostsin.” Ma jumaldasin seda autot,
nii et lubasin otsekohe, et ei joo aasta aega. Ja ma tõesti
mõtlesin seda. Ometi jõin uuesti juba enne, kui olime
Kanada piirini jõudnud. Olin alkoholi ees jõuetu. Hak-
kasin mõistma, et ei suuda sellele vastu astuda − ehkki
ma seda fakti eitasin.
   1944. aasta ülestõusmispühade nädalavahetusel leid-
sin end Montrealis vangikongist. Nüüdseks jõin juba
selleks, et põgeneda kohutavate mõtete eest, mis tek-
kisid mul alati siis, kui olin piisavalt kaine, et oma olu-
korrast aru saada. Jõin selleks, et mitte näha, milliseks
olin muutunud. Töö, mis mul kakskümmend aastat oli
olnud, ühes uus autoga olid ammu kadunud. Olin olnud
kolm korda psühhiaatriahaiglas. Jumal teab, et ma ei
tahtnud juua, kuid oma suureks meele­heiteks läksin
sellele põrgulikule karussellile alati tagasi.
   Mõtlesin, kuidas see kannatuste jada küll lõpeb. Mind
täitis hirm. Kartsin teistele oma tunnetest rääkida, kuna
nad oleksid mind hulluks pidanud. Olin kohutavalt
üksildane, täis enesehaletsust ja hirmu. Ennekõike olin
ma sügavas depressioonis.
   Siis meenus mulle raamat, mille mu õde Jean oli
mulle andnud − see rääkis sama meeleheitel joodikutest
nagu mina, kes olid leidnud viisi, kuidas joomisele lõpp
teha. Raamatust selgus, et need joodikud olid leidnud
mooduse, kuidas elada nagu teisedki inimesed: tõusma
196       ANONÜÜMSED ALKOHOOLIKUD
hommikul üles, minema tööle ja naasma õhtul koju. See
raamat rääkis Anonüümsetest Alkohoolikutest.
   Otsustasin nendega ühendust võtta. New Yorgi AA-ga
kontakti saamine osutus aga keeruliseks, sest see polnud
toona veel kuigi tuntud. Lõpuks rääkisin ühe naise,
Bobbie’ga, kes ütles sõnad, mida loodan kunagi mitte
unustada: „Ma olen alkohoolik. Me oleme tervenenud.
Kui sa tahad, siis me aitame sind.” Ta rääkis mulle oma
loo ja lisas, et paljud teised joodikud on selle meetodi
abil joomise maha jätnud. Kõige rohkem avaldas mulle
muljet see, et inimesed, kes olid minust ligi kaheksasaja
kilomeetri kaugusel, hoolisid minust piisavalt, et püüda
mind aidata. Olin endas nii pettunud ja veendunud, et
kellelegi ei lähe korda, kas olen elus või surnud.
   Olin väga üllatunud, kui sain juba järgmisel päeval
postiga „Suure Raamatu.” Ja peaaegu terve järgmise
aasta jooksul sain iga päev kirja või sõnumi − kas
Bobbie’lt, Billilt või mõnelt teiselt New Yorgi peakon-
tori liikmelt. 1944. aasta oktoobris kirjutas Bobbie: „Sa
tundud väga siiras ja nüüdsest peale loodame, et aitad
AA Sõpruskonda oma kodukohas edendada. Lisame
siia mõned alkohoolikute pöördumised. Usume, et
oled nüüd valmis selle vastutuse võtma.” Kiri sisaldas
umbes neljasadat pöördumist, millele vastasin järgne-
vatel nädalatel. Peagi hakkasin neilt inimestelt vastu-
seid saama.
   Olles oma murele vastuse leidnud, ütlesin entusias-
miga oma naisele Dorie’le: „Sa võid nüüd töölt ära tulla,
mina hoolitsen su eest. Nüüdsest alates saad sa selles
peres koha, mida sa väärid.” Kuid ta oli minust arukam
ja ta vastas: „Ei, Dave, ma hoian oma töökohta veel aas-
takese, samal ajal kui sina joodikuid päästad.” Ja just
seda ma tegema hakkasin.
               TÄNULIKKUS TEGUDES                       197
   Nüüd, tagasi vaadates, tegin ma toona kõike valesti,
aga vähemalt mõtlesin enda asemel kellegi teise peale.
Olin hakanud tundma üha rohkem seda, mis mind nüüd
igati täidab − tänulikkust. Ma muutusin järjest tänuliku-
maks New Yorgi inimestele ja Jumalale, kellele nad vii-
tasid, kuid kelleni mul oli raske jõuda. (Ometi mõistsin,
et pean otsima Kõrgemat Jõudu, millest mulle räägiti.)
   Olin sel ajal Quebecis täiesti üksinda. Toronto rühm
oli tegutsenud juba eelmisest sügisest saati ja Windsoris
oli üks liige, kes käis üle jõe Detroidis koosolekutel. See
oligi kogu selle riigi AA.
   Ühel päeval sain teate Halifaxis elavalt mehelt, kes
kirjutas: „Üks mu sõber, joodik, töötab Montrealis, aga
viibib praegu Chicagos, kus tal oli suur pummelung. Kui
ta Montreali naaseb, sooviksin, et te temaga vestleksite.”
   Kohtusin selle mehega tema kodus. Ta naine val-
mistas õhtusööki, noor tütar kõrval. Mees kandis
sametpintsakut ja istus mugavalt salongis. Ma polnud
kohanud just paljusid kõrgseltskonda kuuluvaid ini-
mesi. Mõtlesin kohe: „Mis siin toimub? See mees ei ole
alkohoolik!” Jack oli mees, kes oli kahe jalaga maa peal.
Ta oli harjunud arutlema psühhiaatria üle ja Kõrgema
Jõu kontseptsioon ei meeldinud talle kuigivõrd. Ometi
sündis meie kohtumisest Quebeci AA.
   Sõpruskond hakkas kasvama, eriti pärast seda, kui
1945. aasta kevadel ajakiri Gazette meile reklaami tegi.
Ma ei unusta kunagi seda päeva, mil minu juurde tuli
Mary − esimene naine, kes meie siinse Sõpruskonnaga
liitus. Ta oli väga häbelik ja reserveeritud, äärmiselt hil-
litsetud. Ta oli kuulnud Sõpruskonnast just Gazette’i
kaudu.
   Esimesel aastal toimusid kõik koosolekud minu
kodus. Terve maja oli rahvast täis. Liikmete naised tulid
198       ANONÜÜMSED ALKOHOOLIKUD
koos oma abikaasadega, kuigi me ei lubanud neid meie
kinnistele koosolekutele. Nad istusid tavaliselt diivanil
või köögis, kus valmistasid kohvi ja suupisteid. Ma usun,
et nad tahtsid teada, mis meist saab. Ometi olid nad
sama õnnelikud kui meie.
   Minu keldris tutvusid kaks esimest Kanada prants-
last AA-ga. Kõik tänapäeval toimuvad prantsuskeelsed
koosolekud kasvasid välja nendest esimestest koosole-
kutest.
   Esimese kaine aasta lõpus nõustus mu naine töölt
ära tulema, kui mina töö leian. Ma arvasin, et see saab
olema lihtne. Pidin vaid tööandja juurde minema ja
siis oleksin võimeline oma perekonda normaalselt ülal
pidama. Siiski otsisin tööd mitu kuud. Meil ei olnud
palju raha ja ma kulutasin selle vähese, mis meil oli,
ühest kohast teise sõites, kuulutustele vastates ja ini-
mestega kohtudes. Ma heitusin järjest enam. Ühel
päeval ütles üks liige: „Dave, miks sa lennukitehasesse
tööle ei kandideeri? Ma tean seal üht meest, kes saaks
sind aidata.” Nii sain oma esimese töökoha. Kõrgem
Jõud, kes meie eest hoolt kannab, on tõesti olemas.
   Üks kõige põhimõttelisem asi, mida ma õppinud olen,
on meie sõnumi edastamine teistele alkohoolikutele.
See tähendab, et ma pean mõtlema teistele rohkem
kui iseendale. Kõige tähtsam on rakendada neid põhi-
mõtteid kõigis oma tegemistes. Minu arvates ongi see
Anonüümsete Alkohoolikute olemus.
   Ma ei unusta kunagi üht katkendit, mida lugesin esi-
mest korda sellest Suurest Raamatust, mille Bobbie
mulle saatis: „ Andke end jäägitult Jumalale, nii nagu
teie Jumalat mõistate. Tunnistage oma vigu Tema ja
oma sõprade ees. Koristage ära risune minevik. Andke
                TÄNULIKKUS TEGUDES                      199
heldelt sellest, mida leiate, ja tulge meiega.” See on
väga lihtne – kuigi mitte alati kerge. Kuid see on tehtav.
   Ma tean, et AA sõpruskond ei paku mingeid garan-
tiisid, kuid ma tean ka seda, et ma ei pea enam jooma.
Ma tahan seda leitud rahu, meelerahu ja rahulikkust
oma elus säilitada. Täna olen taas leidnud kodu, kust
lahkusin, ja naise, kellega abiellusin, kui ta veel nii noor
oli. Saime veel kaks last ja nad peavad oma isa tähtsaks
meheks. Mul on olemas kõik need imelised asjad − ini-
mesed, kes tähendavad mulle rohkem kui miski muu
siin maailmas. Hoian seda kõike ja ma ei pea jooma, kui
pean meeles üht lihtsat asja – hoida oma kätt Jumala
käes.
                           (3)
            KA NAISED ON HAIGED
   Kuigi sel naisel oli elus rohkesti võimalusi, oleks
alkohol äärepealt ta elu lõpetanud. Ühe esimese AA
liikmena levitas ta sõnumit naiste seas meie tegevuse
alguspäevil.


M         illest ma rääkisingi... Kuulsin justnagu
          deliiriumis kusagilt kaugelt oma häält – hüüd-
mas kedagi „Dorothyks”, arutamas temaga riidepoo-
dide, töökohtade üle..., sõnad muutusid selgemaks...,
lähemale jõudes kohutas mind hääle kõla..., ja korraga
seal ma olingi, rääkimas ei tea millest kellegagi, keda ma
polnud varem kunagi kohanud. Vakatasin. Kus ma olin?
   Olin varemgi ärganud tundmatutes kohtades, riietega
voodil või diivanil; olin ärganud ka oma toas omaenda
voodis, teadmata päeva või kella, kartes seda küsidagi...
kuid see siin oli midagi muud. Seekord tundusin olevat
juba täiesti ärkvel, istusin suures kiiktoolis ja vestlesin
elavalt mulle täiesti tundmatu noore naisega, kellele
see kõik aga üldse kummaline ei paistnud. Ta vatras
muudkui sundimatult ja vabalt edasi.
   Vaatasin hirmunult ringi. Viibisin suures ja hämaras,
üsnagi kehvalt sisustatud toas − keldrikorteri elutoas.
Mööda mu selgroogu hakkasid üles-alla jooksma külma­
värinad, hambad lõgisesid, käed värisesid ja ma pidin
oma värisevad käed istumise alla pistma, et nad ära ei
lendaks. Mu hirm oli küll ehtne, kuid taolisi ägedaid
nähte ei saanud see ometi põhjustada. Teadsin mui-
dugi hästi, millest need tulid − üks naps paneks kõik
jälle paika. Viimasest napsist pidi küll kaua aega möödas
olema, kuid tollelt võõralt naiselt ei söandanud ma joo-
                           200
               KA NAISED ON HAIGED                     201
davat küsida. Pean siit välja saama. Pean iga hinna eest
välja saama, enne kui teadmatusekuristik mu sinnasat-
tumise ümbert hajub ja too naine taipab, et ma olen
püstihull. Ma olen hulluks läinud − mis muud.
   Värinad süvenesid ja ma vaatasin kella − kell oli kuus.
Mäletasin, et kui ma viimati kella vaatasin, siis oli see
üks. Olin istunud mugavalt restoranis koos Ritaga,
joomas oma kuuendat Martini’t ja lootmas, et kelner
unustab lõuna­tellimuse − vähemalt nii kauaks, et saak-
sin veel paar jooki võtta. Olin temaga koos joonud ainult
kaks, kuid võtnud neli selle veerand tunni jooksul, mil
teda ootasin. Nagu ikka, olin võtnud lugematuid lonkse
pudelist, olles valulikult ärganud ja end aeglase kramp-
likusega riidesse pannud. Tegelikult olin olnud kella ühe
ajal väga heas vormis − ei mingit valu. Mis kõik küll oleks
võinud juhtuda? New Yorgi kesklinnas, mürarikkal 42.
tänaval ... see oli ilmselgelt vaikne elamurajoon. Miks
„Dorothy” mind siia oli toonud? Kes ta oli? Kuidas ma
temaga tuttavaks olin saanud? Mul polnud vastuseid ja
ma ei julgenud ka küsida. Ta ei andnud märku, justkui
tunneks ta midagi valesti olevat, kuid mida ma need viis
tundi teinud olin? Mõtted keerlesid. Võisin olla teinud
kohutavaid asju ja neid isegi mitte mäletada!
   Kuidagi pääsesin ma sealt välja ja möödusin viie
kvartali jagu liivakivimajadest. Ühtegi baari polnud
silmapiiril, kuid leidsin metroopeatuse. Selle nimi oli
mulle võõras ja pidin küsima, kuidas Grand Centra-
lisse jõuda. Selleks kulus kolmveerand tundi ja kaks
ümberistumist − tagasi oma alguspunktis. Olin olnud
Brooklyni kaugeimas otsas.
   Jõin end tol õhtul väga purju, mis oli tavaline, kuid
ma mäletasin kõike, mis oli väga ebatavaline. Mäletan,
et võtsin ette protseduuri, mida mu õde nimetas iga­
202       ANONÜÜMSED ALKOHOOLIKUD
õhtuseks Willie Seabrooki nime otsimiseks telefoniraa-
matust. Mäletasin oma valjuhäälset avaldust, et leian ta
ja paluda tal aidata mul jõuda sellesse „Asüülumisse”,
millest ta oli kirjutanud. Meenub, kuidas kinnitasin, et
kavatsen midagi ette võtta, et ma ei saa niimoodi jät-
kata... Mäletan, et silmitsesin igatsevalt akent kui üht
kergemat lahendust ja vabisesin, meenutades üht teist
akent kolm aastat tagasi ja hulluksajavat kuut kuud ühe
Londoni haigla palatis. Mulle meenus, kuidas ma oma
ravimikarbis oleva peroksiidipudeli džinniga täitsin,
juhuks kui mu õde madratsi alla peidetud pudeli leidma
peaks. Ja ma mäletasin selle lõputu öö hiilivat õudust,
kus magasin lühikest aega ja ärkasin külmast higist til-
kudes ja täielikust meeleheitest vapustatuna, et kiiruga
oma pudelist lonks võtta ja taas halastatult uinuda. ”Sa
oled hull, sa oled hull, sa oled hull!”, tagus mu aju iga
kord, kui ma uuesti teadvusele tulin ja selle refrääni
uputasin ma taas alkoholi.
   See kestis veel kaks kuud, enne kui ma maandusin
haiglas ja alustasin oma aeglast võitlust tagasi nor-
maalsuse suunas. See oli kestnud nii üle aasta. Olin
kolmekümne kahe aastane.
   Kui ma vaatan tagasi sellele viimasele kohutavale aas-
tale, mil ma pidevalt jõin, siis imestan, kuidas mu keha ja
mõistus selle üle elasid. Muidugi oli seal perioode, mil
ma selgelt mõistsin, kelleks olin muutunud, ja ma mäle-
tasin, milline olin olnud ja milliseks olin lootnud saada.
See kontrast oli üsna rabav. Istudes Second Avenue
baaris ja võttes jooke vastu kõigilt, kes pakkusid pärast
mu rahanatukese lõppemist, või istudes üksi klaasike-
sega kodus, tuli mulle kõik meelde. Seda mäletades jõin
ma veel rutakamalt, otsides kiiret unustust. Oli raske
lepitada võigast olevikku lihtsate minevikufaktidega.
                KA NAISED ON HAIGED                     203
   Mu vanemad olid jõukad – ei juhtunud kordagi, et
mu materiaalsetele nõudmistele oleks keeldumisega
vastatud. Parimad erakoolid ja viimane lihv Euroopa
õppeasutuses sobitasid mu traditsioonilisse esiklapse ja
noore daami rolli. Ajastu, mil ma üles kasvasin (keelu­
seaduse aeg, mida on jäädvustanud Scott Fitzgerald ja
John Held juunior), oli mind õpetanud lõbutsema koos
kõige lõbusamatega, mu oma sisetungid sundisid mind
neid kõiki üle trumpama. Aasta pärast seltskonda ilmu-
mist läksin ma mehele. Kõik läks kenasti ja kava­kohaselt
nagu tuhandetel teistel. Ent siis asendus muinas­jutt tõe-
lisusega. Mu abikaasa oli alkohoolik − põlgasin inimesi,
kellel polnud sellist hämmastavat alkoholitaluvust nagu
minul − ja tagajärjed olid vältimatud. Abielu­lahutus
langes kokku mu isa pankrotiga ja ma läksin tööle, visa-
tes nurka kõik suhted ja vastutuse kellegi ees peale ise-
enda. Minu jaoks oli töö lihtsalt teistsugune vahend, et
samu eemärke saavutada, olla võimeline tegema just
seda, mida mina tahtsin.
   Seda ma järgmised kümme aastat ka tegin. Suurema
vabaduse ja elamuste jahil kolisin välismaale. Mul oli
oma äri, mis oli piisavalt tulutoov, et saaksin täita kõiki
oma soove. Tutvusin kõigi inimestega, kellega ma taht-
sin, nägin kõiki paiku, mida näha soovisin, tegin kõike,
mida teha tahtsin − ja olin järjest õnnetum.
   Põikpäiselt ja jonnakalt tormasin ma ühe lõbustuse
juurest teise juurde, kuid leidsin, et sellest polnud tuh-
kagi kasu. Pohmelused hakkasid võtma koletut kuju ja
hommikusest napsist sai hädatarvidus. „Lünki” esines
sagedamini ja koju jõudmist mäletasin harva. Kui sõbrad
mulle vihjasid, et joon liiga palju, siis ei pidanud ma neid
enam sõpradeks. Liikusin ühest seltskonnast ja ühest
paigast teise – jätkates joomist. Õudust­äratava salaka-
204       ANONÜÜMSED ALKOHOOLIKUD
valusega oli alkohol muutunud minu jaoks esmatäht-
saks. Ma ei tundnud temast enam mõnu − ta lihtsalt
vaigistas valu −, kuid ma pidin teda saama. Olin kohu-
tavalt õnnetu. Kahtlemata olin kodumaalt liiga kaua
ära olnud − pidin tagasi koju, Ameerikasse minema.
Läksingi. Ja mulle endalegi üllatuseks muutus joomine
seal veelgi hullemaks.
   Kui suundusin sanatooriumisse pikaajalisele psüh-
hiaatrilisele intensiivravile, olin veendunud, et tegemist
on tõsise närvivapustusega. Tahtsin saada abi ja püüdsin
ise tervenemisele kaasa aidata. Ravikuuri käigus hakkas
mulle selguma pilt minust enesest, nendest iseloomu-
joontest, mis olid mulle nii palju kurja teinud. Olin
olnud ülitundlik, arglik ja idealistlik. Suutmatus elu
karmi tõde omaks võtta oli minust teinud elus pettunud
ja mõistmatu, maailma eest kaitsvasse raudrüüsse puge-
nud küüniku. Raudrüü muutus minu jaoks vanglaks,
mis sulges mu üksindusse − hirmu. Ainus, mis mulle oli
jäänud, oli raudne otsusekindlus elada võõra maailma
kiuste oma elu edasi. Ennäe, siin ma nüüd olin, sisemi-
selt hirmunud, kuid pealtnäha trotslik naine, kes vajas
jalul püsimiseks hädasti turgutust.
   Selleks turgutuseks oli alkohol ja ma ei näinud võima-
lust ilma selleta elada. Kui arst mulle ütles, et ma ei tohi
enam kunagi tilkagi võtta, siis ma lihtsalt ei saanud endale
lubada seda luksust, et tema sõnu uskuda. Pidin edasi
püüdma end sedavõrd korda saada, et suudaksin juua
vajalikku alkoholi, ilma et see minu üle võimust võtaks.
Pealekauba, kuidas ta saaks mõista. Tema ju ei joonud,
tema ei teadnud, mida tähendab vajadus napsi järele või
millist imet üks naps inimesega ainsa silmapilguga teha
võib. Mina tahtsin elada, ja mitte kõrbes, vaid tavalises
maailmas, ning minu ettekujutus tavalisest maailmast
               KA NAISED ON HAIGED                    205
hõlmas inimesi, kes jõid − karsklased sinna ei kuulunud.
Olin kindel, et ma ei suuda olla kainena koos inimes-
tega, kes joovad. Selles oli mul õigus. Ilma joomata ei
tundnud ma end mugavalt mitte kellegagi. Polnud eales
tundnudki.
   Ja loomulikult, hoolimata headest kavatsustest, hoo-
limata turvalisest elust sanatooriumi seinte vahel, jõin
end mitu korda purju, olin hämmastunud... ja omadega
täiesti läbi.
   Just sel hetkel andis mu raviarst mulle lugeda raamatu
Anonüümsed Alkohoolikud. Esimesed peatükid olid
mulle ilmutuseks. Ma ei olnudki ainuke inimene maa-
ilmas, kes nõnda tundis ja käitus! Ma ei olnud hull ega
paha − ma olin haige. Kannatasin tõelise haiguse all,
millel oli oma nimi ja sümptomid nagu suhkrutõvel või
vähil või tuberkuloosil − ja haigus on midagi väärikat,
mitte mingi kõlbeline häbiplekk! Kuid siis ma takerdu-
sin. Ma ei suutnud seedida religiooni ja mulle ei istunud
see Jumala mainimine ja kõik need teised suure tähega
kirjutatud asjad. Kui see oligi lahendus, siis igatahes
mitte minu jaoks. Mina olin mõistuseinimene ja vaja-
sin mõistuslikku, mitte emotsionaalset vastust. Rääkisin
sellest keerutamata ka oma arstile. Tahtsin õppida ise
jalul seisma, mitte asendada üht turgutit teisega, mis oli
pealegi veel abstraktne ning kahtlase väärtusega. Ja nii
kestis mitu nädalat, mille vältel ma end vaevaliselt läbi
selle piinliku raamatu puurisin ja enda suhtes järjest
enam lootust kaotasin.
   Ent siis sündis äkitselt ime − minuga! Igaühega ei
juhtu see nii ootamatult, kuid mina olin jõudmas sise-
mise kriisini, mis täitis mu metsiku ning õiglase vihaga.
Niimoodi vihast keedes plaanisin end jälle korralikult
täis võtta ja neile näidata, kui mu pilk langes ühele lau-
206       ANONÜÜMSED ALKOHOOLIKUD
sele voodil lebavas avatult raamatus: „Me ei saa vihaga
elada.” Müürid langesid ja valgus voogas sisse. Ma ei
olnudki lõksus. Ma ei olnud abitu. Olin vaba ja ma ei
pidanud jooma, et „neile näidata”. See ei olnud „reli-
gioon”– see oli vabadus! Vabadus vihast ja hirmust,
vabadus tunda õnne ja vabadus tunda armastust.
   Läksin koosolekule, et näha oma silmaga seda veid-
rike või peast põrunute kampa, kes sellise asjaga olid
hakkama saanud. Igasugustele koosolemistele minek oli
minu jaoks midagi, mis terve mu elu − sellest peale, kui
ma jätsin raamatute ja unistuste salamaailma, et näha
tõelist inimeste maailma, pidusid ja töökohti − oli teki-
tanud minus ebamugava eraldiolija tunde. Olin kõrval-
seisja, kes vajas teistega liitumiseks alkoholi soojendavat
tõuget. Läksin värisedes ühte Brooklyni majja, mis oli
täis võõraid inimesi... ning leidsin, et olen lõpuks koju,
omasuguste juurde jõudnud. Heebreakeelsel sõnal,
mis kuningas Jamesi piibliversioonis on tõlgitud sõnaga
„lunastus”, on veel teinegi tähendus. See tähendab ka
„koju jõudma”. Olin leidnud oma lunastuse. Ma ei
olnud enam üksi.
   Nii algas uus, täisväärtuslikum ja õnnelikum elu,
mida ma iganes olen kogenud või võimalikuks pida-
nud. Olin leidnud sõpru, mõistvaid sõpru, kes tihti
teadsid isegi minust paremini, mida ma parajasti
mõtlen või tunnen ega lasknud mul mingi kujuteldava
tühise solvangu või torke peale üksilduse ja hirmu
vanglasse tõmbuda. Nendega kõike arutades näitasid
mulle tohutud valgus­tus­kiired, milline ma tegelikult
olin, ja ma sarnanesin nendega. Meil oli sadu ühiseid
jooni – hirme ja foobiaid, meeldimisi ja mittemeeldi-
misi. Korraga suutsin ma end omaks võtta, koos puu-
                KA NAISED ON HAIGED                     207
duste ja kõige muuga, sellisena nagu ma olin − sest kas
ei olnud me kõik samasugused? Ja olles end niisugusena
omaks võtnud, tundsin ma uut sisemist rahu, soovi ja
jõudu midagi ette võtta nende iseloomujoontega, mil-
lega ma ei suutnud enam elada.
   Kuid sellega asi veel ei piirdunud. Need inimesed
teadsid, mida teha nende pimedate kuristikega, mis
minu ees haigutasid, valmis mind alla neelama, kui
olin masendunud või närviline. Meie, kauaaegsete
tegelikkuse eest põgenejate jaoks leidus konkreetne
programm, mis oli kavandatud tagama meile võimali-
kult sügavat sisemist kindlustunnet. Hirm ähvardava
õnnetuse ees, mis oli mind aastaid kummitanud, hakkas
nüüd hajuma, kui ma üha enam ja enam järgisin Kahe-
teistkümne Sammu õpetust. See toimis!
   Olles 1939. aastast AA aktiivne liige, tunnen end vii-
maks inimsoo vajaliku osana. Mul on anda inimkon-
nale oma panus, sest mul on ainulaadseid kogemusi.
Võin kaaskannatajana pakkuda abi ja lohutust neile,
kes on eluga silmitsi seistes komistanud ja kukkunud.
Suurima saavutusrõõmu saan teadmisest, et minulgi on
osa selles uues õnnes, milleni on jõudnud lugematu arv
minusuguseid inimesi. Asjaolu, et suudan jälle töötada
ning elatist teenida, on oluline, kuid siiski teisejärgulise
tähtsusega. Usun, et mu kunagine ülemäärane enese
tahe on lõpuks kadunud, sest nüüd suudan mitu korda
päevas lausuda: „Sinu tahtmine sündigu, mitte minu,”
ja seda ka tõepoolest mõelda.
                           (4)
            MEIE SÕBER LÕUNAST
  Üks AA teerajajatest, pastori poeg ja farmer lõunast
küsis: ”Kes olen mina ütlema, et Jumalat pole olemas?”

M         u isa on nelipühipastor ja töö viib teda mööda
          halbu teid kulgevatele pikkadele sõitudele.
Tema koguduses on vähe liikmeid, kuid sõpru on tal
palju, sest tema jaoks pole rassil, usutunnistusel ega sot-
siaalsel staatusel vahet. Ei lähe kaua aega, enne kui ta
hakkabki kogudusi pidi oma vana käruga ringi sõitma.
Nii tema kui vana Maud on koju jõudmise üle rõõmsad.
Sõit oli pikk ja külm, kuid ta oli tänulik kuumade telliste
eest, mille keegi hooliv inimene talle jalgade soojenda-
miseks andis. Peagi on õhtusöök laual. Isa lausub söögi­
palve, mis venitab minu rünnakut tatrapannkookide ja
vorstide kallale.
   Saabub magamamineku aeg. Ronin oma pööningul
asuvasse tuppa. Kuna on külm, siis rooman viivita-
mata tekikuhja alla ja puhun küünla ära. Tuul tõuseb
ja ulub ümber. maja. Mul on soe ja turvaline. Vajun
unenägudeta unne.
   Olen kirikus. Isa viib teenistust läbi. Üks herilane
ronib minu ees istuva naisterahva selga mööda üles.
Huvitav, kas ta jõuab tema kaelani. Kurivaim! Minema
lendas. Viimaks ometi! Jutlus sai läbi.
   „Lase oma valgusel selliselt inimeste ees kiirata, et
nad sinu väärt tööd näha võiksid.” Otsin viiesendist, et
see annetustaldrikule poetada nii, et mu annetus nähtav
oleks.

                           208
                MEIE SÕBER LÕUNAST                    209
   Olen teise kuti toas kolledžis. „Noh, rebane”, ütles
ta mulle, „kas sa napsu ka võtad?” Ma kõhklesin. Isa ei
olnud mulle kunagi otseselt joomisest rääkinud, kuid
nii palju kui ma teadsin, ei joonud ta ise kunagi. Ema
vihkas alkoholi ja kartis purjus mehi. Tema vend oli
olnud joodik ja suri vaimuhaiglas. Aga temast ei räägi-
tud minu kuuldes kunagi. Ma polnud kunagi alkoholi
tarbinud, kuid olin näinud piisavalt poisse, kes olid end
lõbusaks joonud, et sellest huvitatud olla. Minust ei
saaks kunagi külajoodikut.
   „Noh,” ütles vanem poiss, „võtad?”
   „Vahetevahel,” valetasin ma. Ma ei saanud lasta tal
arvata, et olen argpüks.
   Ta valas meile kaks jooki. „Sinu terviseks,” ütles ta.
Ma jõin selle kõik korraga ära ja hakkasin läkastama. See
ei meeldinud mulle, aga ma ei öelnud midagi. Minusse
valgus mõnus soojus. See polnudki nii halb. Muidugi,
veel üks. Tunne läks veel soojemaks. Tuppa tulid veel
mõned poisid juurde. Mu keel läks pehmeks ja jutt
muutus vabamaks. Kõik naersid valjusti. Olin vaimukas.
Mu alaväärsus kadus. Oi, ma isegi ei häbenenud oma
kondiseid jalgu! See oli õige asi!
   Ruumi täitis hägu. Valgus hakkas võbelema. Lambi­
pirn jagunes kaheks. Teiste poiste näod muutusid
ähmaseks. Mul hakkas halb. Komberdasin vannituppa.
Poleks pidanud nii palju või nii kiiresti jooma. Aga nüüd
ma teadsin, kuidas teinekord targem olla. Edaspidi joon
nagu härrasmees.
   Nii ma kohtusingi John Barleycorniga. See suure­
pärane kaaslane, kes tegi minust minu käsu peale lõbusa
seltsilise, andis mulle nii kauni hääle, kui me laulsime
”Hail, hail, the gang’s all here” ja ”Sweet Adeline” ning
210       ANONÜÜMSED ALKOHOOLIKUD
vabastas mu hirmudest ja alaväärsustundest. Vana hea
John! Ta oli kindla peale tõeline sõber.
   Käes on viimase aasta lõpueksamid ja ma võin veel
kuidagi selle kooli lõpetada. Ma poleks seda kunagi üri-
tanud, aga ema loodab sellele nii väga. Teisel kursusel
päästsid leetrid mind välja langemisest.
   Aga lõpp paistab. Minu viimane eksam ja see on
lihtne. Silmitsen küsimustega tahvlit. Ma ei mäleta esi-
mese küsimuse vastust. Proovin teise küsimusega. Ei
midagi. Mulle ei koida mitte miski. Püüan keskenduda
ühele küsimusele. Ma ei suuda oma tegevusele kesken-
duda. Muutun rahutuks. Kui ma kohe pihta ei hakka,
pole mul aega tööd lõpetada. Miski ei aita. Ma ei suuda
mõelda.
   Lubatud on ruumist lahkuda. Lähen oma tuppa.
Täidan pool klaasi teraviljapiirituse ja ülejäänu limo-
naadiga. Nüüd eksamile tagasi. Mu sulg liigub vilkalt.
Tean läbi saamiseks piisavalt vastuseid. Vana hea John
Barleycorn! Tema peale võib alati loota. Milline imeline
mõju tal minu mõistusele on. Ta andis mulle diplomi!
   Alakaaluline! Kuidas ma seda sõna vihkan. Kolm
katset armeesse astuda ja kolm ebaõnnestumist, kuna
olen liiga kõhn. Tõsi, olen hiljuti kopsu­põletikku põde-
nud ja mul on põhjendus, aga mu sõbrad on sõjas või
sinna minemas ja mina mitte. Külastan sõpra, kes ootab
kutset. Kõikjal valdab „söö, joo ja ole õnnelik” atmosfäär
ja ma iman seda endasse. Joon igal õhtul palju. Kannan
nüüd hästi, rohkem kui teised.
   Mind kutsutakse arstlikku komisjoni ja ma läbin
tervise­kontrolli. Pean minema laagrisse 13. novembril.
Relvarahu sõlmitakse üheteistkümnendal ja mobili-
satsioon tühistatakse. Ei mingit teenistust! Sõda jätab
                MEIE SÕBER LÕUNAST                     211
mulle paar tekki, tualetitarbed, õe kootud kampsuni ja
veel suurema alaväärsustunde.
   Kell on kümme laupäeva õhtul. Teen ühele suure
korporatsiooni tütarettevõttele raamatupidamist. Mul
on kogemust müügi, hanke ja raamatupidamisega ning
minu karjäär liigub ülesmäge.
   Siis saabub krahh. Puuvillaäril läks halvasti ja toodang
jäi saamata. Kahekümne kolme miljoni dollari suurune
ülejääk haihtus. Kontorid suleti ja töötajad koondati.
Mina ja minu osakonna raamatupidamine viidi üle
peakontorisse. Mul ei ole ühtegi abilist ja ma töötan
nii öösiti kui nädalavahetustel. Minu palka kärbiti. Mu
naine ja vastsündinud laps elavad õnneks sugulaste
juures. Tunnen end kurnatuna. Arst ütles, et kui ma
ei loobu siseruumides töötamisest, saan tuberkuloosi.
Aga mis teha? Mul on pere ülal pidada ja pole aega teist
tööd otsida.
   Haaran pudeli järele, mille ma just liftipoiss Geor-
ge’ilt sain.
   Olen reisiv müügimees. Päev on läbi ja äril ei lähe
hästi. Lähen magama. Soovin, et oleksin kodus koos
perega, mitte selles räpases hotellis.
   Ohoo, vaata, kes siin on! Vana hea Charlie! Teda on
hea näha. Kuidas poisil läheb? Võtame? Kindel see!
Ostame neli liitrit ”maisiviina”, sest see on odav. Siiski
olen magama minnes üsna sirge sammuga.
   Käes on hommik. Tunnen ennast kohutavalt. Väike
jook aitab mind jalule. Aga jalul püsimiseks vajan veel
mõnda.
   Minust saab poistekooli õpetaja. Olen oma tööd tehes
õnnelik. Poisid on toredad ja meil on väga lõbus, nii
klassis kui ka väljaspool seda.
212       ANONÜÜMSED ALKOHOOLIKUD
   Arstiarved on suured ja mu kontoseis kehvake. Naise
vanemad tulevad meile appi. Tunnen haavatud uhkust
ja enesehaletsust. Keegi ei näi mulle mu haiguse pärast
kaasa tundvat ja mina ei oska hinnata kingituse taga
olevat armastust.
   Helistan salaviinamüüjale ja täidan oma kõrbenud
vaati. Aga märjuke ei jõua vaadis valmidagi. Ma joon
end täis. Minu naine on äärmiselt õnnetu. Äi istub minu
kõrvale. Ta ei lausu kunagi ühtegi halba sõna. Ta on
tõeline sõber, aga mina ei oska seda hinnata.
   Me jääme äia juurde. Ämm on haiglas kriitilises
seisundis. Ma ei saa magada. Pean end kokku võtma.
Hiilin alla ja võtan veinikeldrist pudeli viskit. Kallan
mitu klaasi sisse. Äi tuleb. „Lonksu tahad?” küsin. Ta
ei vasta ja justkui ei näegi mind. Tema naine sureb sel-
samal ööl.
   Ema on juba pikka aega vähiga võidelnud. Tema
lõpp on lähedal ja ta on nüüd haiglas. Ma olen nii palju
joonud, aga ei jää üldse purju. Ema ei tohi sellest kunagi
teada saada. Näen, et ta on peagi minemas.
   Lähen tagasi oma ööbimiskohta hotellis ja tellin
lifti­poisilt džinni. Ma joon ja lähen magama. Järgmi-
sel hommikul võtan peale ja lähen uuesti ema juurde.
Ma ei suuda seda taluda. Lähen tagasi hotelli ja joon
veel džinni. Joon vahetpidamata. Ärkan kell kolm öösel
üles. Olemine on talutmatu piin. Panen tule põlema.
Pean toast välja saama või muidu hüppan aknast välja.
Kõnnin kilomeetreid. See ei aita. Lähen haiglasse, kus
olen sõbrunenud valvearstiga. Ta paneb mind voodisse
ja teeb mulle süsti.
   Olen haiglas naist vaatamas. Meil sündis veel üks
laps. Ta ei rõõmusta mind nähes. Lapse sündimise ajal
ma jõin. Äi jääb tema juurde.
               MEIE SÕBER LÕUNAST                    213
   On külm ja sünge novembrikuu päev. Ma olen kõvasti
võidelnud, et joomine lõpetada. Iga lahing on lõppenud
kaotusega. Ütlen naisele, et ma ei suuda joomist maha
jätta. Ta anub mind, et läheksin alkohoolikute haiglasse,
mida mulle soovitati. Ma luban, et lähen. Ta korraldab
kõik ära, aga ma ei lähe. Saan ise hakkama. Seekord olen
olukorra peremees. Võtan vahel paar õlut.
   On järgmise aasta oktoobri viimane päev, pime ja
vihmane hommik. Ärkan laudas heinakuhjas. Otsin
alkoholi, aga ei leia midagi. Kooserdan laua juurde ja
joon ära viis pudelit õlut. Pean saama kangemat alko-
holi. Korraga tunnen lootusetust, täielikku võimetust
edasi minna. Ma lähen koju. Naine on elutoas. Ta oli
mind eelmisel õhtul otsinud, pärast seda, kui ma autost
väljudes öösse kadusin. Ta oli mind hommikul ka otsi-
nud. Tema kannatus oli katkenud. Enam pole mõtet
proovida, sest pole midagi, mida proovida. „Ära ütle
midagi,” lausun ma talle. „Ma võtan midagi ette.”
   Olen alkohoolikute haiglas. Ma olen alkohoolik. Ees
ootab hullumaja. Kas ma saaksin lasta end koju lukus-
tada? Järjekordne rumal mõte. Võiksin minna läände
mõnda rantšosse, kus ma ei saaks juua. Ma võiksin seda
teha. Veel üks tobe idee. Soovin, et oleksin surnud,
nagu olen korduvalt varemgi soovinud. Ma olen liiga
arg, et end tappa.
   Neli alkohoolikut mängivad suitsust läbi imbunud
ruumis bridži. Ükskõik, mis hoiaks mu mõtted minust
enesest eemal. Mäng on lõppenud ja ülejäänud kolm
lahkuvad. Hakkan koristama. Üks mees tuleb tagasi ja
sulgeb enda järel ukse.
   Ta vaatab mulle otsa. „Sa arvad, et oled lootusetu
juhtum, eks ole?” pärib ta.
   „Ma tean seda,” vastan.
214       ANONÜÜMSED ALKOHOOLIKUD
   „Ei ole sa midagi,” sõnab mees. „New Yorgi tänavatel
on mehi, kes olid hullemas seisus kui sina ja nad ei joo
enam.”
   „Mida siis sina siin teed?” küsin ma.
   „Ma väljusin siit üheksa päeva tagasi, öeldes et hakkan
ausaks, aga ei hakanud,” vastab ta.
   Järjekordne fanaatik, mõtlen endamisi, aga olen vii-
sakas. „Mis see on?” uurin ma.
   Seejärel küsib mees minult, kas ma usun jõusse, mis
on suurem kui ma ise, nimetagu ma seda siis Juma-
laks, Allahiks, Konfutsiuseks, Algpõhjuseks, Jumalikuks
Meeleks või kuidagi muud moodi. Ma ütlesin talle, et
mina usun elektrisse ja muudesse loodusjõududesse,
kuid mis puudutab Jumalat, siis kui Jumal ka on olemas,
ei ole Ta minu heaks küll midagi teinud. Edasi päris ta,
kas ma olen valmis heastama kõiki eksimusi, mida ma
kunagi kellelegi suhtes olen teinud, olenemata sellest,
kui valesti nemad minu arvates käitusid. Kas ma olen
valmis olema enda suhtes aus ja rääkima kellelegi kõik
enda kohta? Kas ma olen valmis joomisprobleemist
vabanemaks mõtlema teistele inimestele, nende vaja-
dustele, selle asemel, et mõelda iseendale?
   „Ma olen kõigeks valmis,” vastan ma.
   „Siis on kõik su mured lõppenud,” ütleb mees ja
lahkub toast. Selle mehe mõistusega ei ole kõik korras.
Võtan kätte raamatu ja püüan lugeda, kuid ei suuda
keskenduda. Lähen voodisse ja kustutan tule. Aga ma
ei saa magada. Järsku tuleb mul pähe mõte. On see
võimalik, et kõik need head inimesed, keda ma olen
tundnud, eksivad Jumala osas? Siis leian end mõtlemas
iseendale ja mõnele asjale, mida olin tahtnud unustada.
Ma hakkan nägema, et ma ei ole see inimene, kelleks
                MEIE SÕBER LÕUNAST                       215
olin ennast pidanud, et olen end alati teistest paremaks
pidanud. See on šokk.
   Korraga tabas mind mõttesähvatus nagu piksenool.
See oli hääl: „Kes oled sina ütlema, et Jumalat ei ole
olemas?” See heliseb mu peas, ma ei saa sellest lahti.
   Tõusen voodist ja lähen selle mehe tuppa. Ta loeb.
„Ma pean sult midagi küsima,” lausun ma talle. „Kuidas
see palvetamine üldse käib?”
   „Vaata,” vastab ta, „sa oled ilmselt palvetanud nagu
minagi. Kui oled olnud mingis jamas, siis oled öelnud:
„Jumal, palun tee seda või toda.” Kui kõik on läinud nii,
nagu sa soovisid, siis oled selle unustanud, ja kui mitte,
siis oled öelnud, et Jumalat ei ole olemas või Jumal ei
tee sinu jaoks midagi. Kas on nii?”
   „Jah,” vastan ma.
   „Nii see ei käi,” jätkas ta. „Mina ütlen seda nii: „Jumal,
siin ma olen koos kõigi oma jamadega. Olen asjad kihva
keeranud ja ei suuda midagi muuta. Võta mind, koos
kõigi mu muredega ja tee minuga, mida iganes soovid.”
Kas see vastab su küsimusele?”
   „Jah, vastab küll,” sõnan. Lähen tagasi voodisse. See
ei tundu loogiline. Äärmise lootusetuse laine pühib üle
minu. Ma olen sügavaimas põrgupõhjas. Ja seal sünnib
hiiglaslik lootus. See võib ikkagi tõsi olla.
   Kobin voodist välja põlvili. Ma ei tea, mida öelda.
Minusse valgub suur rahu. Tunnen, et mind tõstetakse
üles. Ma usun Jumalasse. Ronin tagasi voodisse ja
magan nagu laps.
   Mõned mehed ja naised tulevad mu eelmise õhtu
sõbrale külla. Ta kutsub mind nendega kohtuma. See
on lõbus kamp. Ma ei ole kunagi varem nii rõõmsameel-
seid inimesi näinud. Vestleme. Ma räägin neile sellest
216       ANONÜÜMSED ALKOHOOLIKUD
rahust ja usust Jumalasse. Mõtlen oma naisele. Pean
talle kirjutama. Üks tüdruk soovitab mul talle helistada.
Milline suurepärane mõte!
   Naine kuuleb mu häält ja teab, et olen leidnud elule
sihi. Ta tuleb New Yorki. Ma saan haiglast välja ja me
külastame mõningaid mu uusi sõpru.
   Olen jälle kodus. Olen oma Sõpruskonna kaotanud.
Need, kes mind mõistavad, on kaugel. Samad vanad
probleemid ja mured ümbritsevad mind ikka veel. Mu
pere ajab mind närvi. Asjad ei suju. Ma olen kurb ja
õnnetu. Äkki väike jook – panen mütsi pähe ja kihutan
autoga minema.
   Üks asi, mida kaaslased New Yorgist olid mulle soovi-
tanud, pööra tähelepanu teiste inimeste elule. Ma lähen
ühe mehe juurde, keda mul paluti külastada, ja räägin
talle oma loo. Tunnen end palju paremini! Joogimõtted
on kadunud.
   Olen rongis teel linna poole. Jätsin oma naise haigena
koju ja olin lahkudes tema vastu ebasõbralik. Ma olen
väga kurb. Võib-olla on abi mõnest joogist, kui ma linna
jõuan. Mind valdab suur hirm. Räägin enda kõrval istuva
võõraga. Hirm ja hullumeelsed mõtted võetakse ära.
   Kodus ei suju asjad hästi. Mõistan, et ma ei saa oma
tahtmist nagu varasemalt. Süüdistan oma naist ja lapsi.
Mind valdab viha, selline viha, mida ma kunagi varem
pole tundnud. Ma ei kannata seda välja. Pakin oma koti
ja lahkun. Peatun mõistvate sõprade juures.
   Märkan, kus ma olen mõnes asjas eksinud. Ma ei
ole enam vihane. Naasen koju ja vabandan oma vigade
pärast. Olen jälle rahulik. Kuid ma pole veel mõistnud,
et peaksin tegema abistavaid ja isetuid tegusid, oota-
mata vastutasu. Seda õpin mõne järgneva vihapurske
järel.
                MEIE SÕBER LÕUNAST                     217
   Ma olen jälle masenduses. Tahan selle koha maha
müüa ja ära kolida. Tahan minna sinna, kus leidub abi-
vajavaid alkohoolikuid ja kus saan olla sõpruskonnas.
Mulle helistab üks mees. Kas ma võtan ühe noore mehe,
kes on kaks nädalat joonud, enda juurde elama? Varsti
elab minu juures veel teisi alkohoolikuid ja mõned,
kellel on muid probleeme.
   Ma hakkan Jumalat mängima. Tunnen, et suudan nad
kõik korda teha. Ma ei ravi kedagi terveks, aga saan kõva
väljaõppe ja olen leidnud uusi sõpru.
   Kõik on valesti. Rahaline olukord on halb. Pean
leidma mooduse, kuidas raha teenida. Pere tundub
mõtlevat ainult kulutamisele. Inimesed ajavad mind
närvi. Proovin lugeda. Proovin palvetada. Mind ümbrit-
seb süngus. Miks on Jumal mind maha jätnud? Norutan
kodus. Ma ei lähe kodunt välja ega seo ennast millegagi.
Mis lahti on? Ma ei saa aru. Ma ei taha selline olla.
   Jooks end täis! See on külmavereline mõte. Ma pla-
neerin kõik ette. Sean sisse väikese garaaži kohal oleva
toakese koos raamatute ja joogiveega. Plaanin minna
linna, et osta kärakat ning söögipoolist. Ma ei joo enne
koju tagasi jõudmist. Siis keeraksin ukse lukku ja loeksin.
Ja lugedes võtaksin pikema intervalliga väikseid lonkse.
Võtaksin ennast mõnusalt vindiseks ja hoiaksin seda taset.
   Istun autosse ja hakkan sõitma. Poolel sissesõiduteel
tabab mind aga mõte. Olen igal juhul aus. Ütlen oma
naisele, mida ma kavatsen teha. Tagurdan ukse juurde
ja lähen majja. Kutsun oma naise teise tuppa, kus saame
omavahel vestelda. Räägin talle vaikselt, milline on mu
plaan. Ta ei lausu sõnagi. Ei lähe ka närvi. Ta jääb rahu-
likuks.
   Kui olen rääkimise lõpetanud, tundub kogu see mõte
absurdne. Hirm on kadunud. Ma naeran selle hullu-
218        ANONÜÜMSED ALKOHOOLIKUD

meelsuse üle. Me räägime tühjast tähjast. Nõrkusest
võrsub tugevus.
  Ma ei adu enam selle kiusatuse põhjust. Kuid hiljem
sain aru, et see algas minu soovist saavutada materiaal-
set edu, mis ületas mu huvi teiste alkohoolikute aitamise
vastu. Hiljem mõistsin veelgi rohkem meie iseloomu
alustala, aususe kohta. Õppisin, et kui me tegutseme
kõrgeima võimalikku aususe mõistmise järgi, muutub
meie aususe tunnetus teravamaks.
  Ma sain aru, et ausus on tõde ja et tõde teeb meid
vabaks!
                         (5)
                    NÕIARING
  Kuidas see lõpuks murdis ühe lõunaosariiklase kange-
kaelsuse ja saatus viis selle müügimehe Philadelphiasse
AA-d käivitama.

8.     jaanuar 1938 – see oli minu põhi. Asukohaks
       Washington. Viimane tõeline karussell oli alanud
päev enne jõule ja ma olin nende neljateistkümne päeva
jooksul tõesti palju korda saatnud. Esmalt oli mu uus
naine koos kottide, asjade ja mööbliga välja kolinud;
seejärel oli korteriomanik mind tühjast korterist välja
tõstnud ja lõpuks olin kaotanud järjekordse töökoha.
Pärast paari päeva dollarihotellides ja ühte ööbimist
kartseris maandusin lõpuks ema ukse taga – värisedes,
mitmepäevase habemega ja nagu tavaliselt, rahatu.
Paljud neist asjadest olid minuga juba varemgi juhtu-
nud, kuid seekord olid need kõik kokku langenud. Minu
jaoks oli see Lõpp.
   Siin ma olin, kolmkümmend üheksa aastat vana ja
täiesti läbikukkunud. Mitte miski polnud toiminud.
Ema soostus mind vastu võtma ainult siis, kui ma väike-
sesse kambrisse luku taha nõustun jääma ja oma riided
ja kingad tema kätte annan. Me olime seda mängu
varemgi mänginud. Nii Jackie mind leidiski – oma naril
aluspükstes lebamas, kuuma ja külma higiga kaetuna,
peksleva südame ja selle kohutava kogu keha katva
sügelusega. Mingil moel olin alati suutnud deliiriumi
vältida.
   Kahtlen tõsiselt, et ma oleksin kunagi abi palunud,
kuid Fitz, mu vana koolivend, oli veennud Jackie’t mind
vaatama tulema. Kui ta oleks tulnud kaks või kolm päeva
                         219
220       ANONÜÜMSED ALKOHOOLIKUD
hiljem, oleksin ta arvatavasti välja visanud, kuid ta tuli
just siis, kui olin kõigeks valmis.
   Jackie saabus umbes kell seitse õhtul ja rääkis kuni
kella kolmeni öösel. Ma ei mäleta palju sellest, mida ta
ütles, kuid sain aru, et ta oli täpselt samasugune tüüp
nagu mina: ta oli olnud samades hullumajades ja vang-
lates, kogenud samuti töökohtade kaotust, samasugu-
seid pettumusi, igavust ja üksildust. Põhimõtteliselt
oli ta kõike seda kogenud isegi rohkem ja sagedamini
kui mina. Ometi oli ta õnnelik, rahulik, enesekindel ja
rõõmsameelne. Sel ööl lasin esimest korda elus end tõe-
liselt vabaks ja tunnistasin oma üldist üksildust. Jackie
rääkis mulle New Yorgis asuvast rühmast, kuhu kuulus
ka mu vana sõber Fitz—mehed, kel oli sama probleem
nagu minul ja kes, üksteist aidates, enam ei joonud ja
olid õnnelikud nagu temagi. Ta rääkis midagi Jumalast
või Kõrgemast Jõust, kuid ma tõrjusin selle kõrvale –
see oli minu jaoks täielik jama. Mulle jäi meie vestlu-
sest vähe meelde, kuid kui ma varem ei teadnud, mida
tähendab korralik uni, siis nüüd magasin öö rahulikult
lõpuni.
   See oli minu jaoks sissejuhatus sellesse „mõistvasse
Sõpruskonda”, kuigi meie Ühing hakkas Anonüümsete
Alkohoolikute nime kandma alles rohkem kui aasta
hiljem. Kõik AA liikmed teavad seda tohutut õnne,
mis peitub kaine olemises, kuid esineb ka traagilisi
juhtumeid. Minu tugiisiku Jackiega läks just nii. Ta tõi
rühma paljud meie esimestest liikmetest, kuid ise ei
pääsenud ja suri alkoholismi. Tema surm oli minu jaoks
kõva õppetund ja püsib tänini meeles, kuid ma mõtlen
sageli, mis oleks saanud, kui keegi teine oleks mulle
selle esimese külastuse teinud. Seetõttu ütlen alati, et
kuni ma 8. jaanuari mäletan, püsin kaine.
                        NÕIARING                         221
   AA-s on aegade algusest päevakorral küsimus, kumb
tekib enne, kas neuroos või alkoholism. Mulle meeldib
arvata, et ma olin küllaltki normaalne inimene enne
kui alkohol üle võttis. Minu varajane elu möödus Balti-
more’is, kus mu isa oli arst ja teraviljakaupmees. Minu
pere elas väga jõukates oludes ja kuigi mõlemad mu
vanemad jõid, mõnikord liigagi palju, ei olnud kumbki
neist alkohoolik. Isa oli väga tasakaalukas inimene ja
ehkki ema oli närviline ning pisut isekas ja nõudlik, oli
meie kodune elu suhteliselt harmooniline. Meid oli neli
last, ja kuigi mõlematest mu vendadest said hiljem alko-
hoolikud – ja üks neist sellesse suri – ei ole mu õde elus
tilkagi alkoholi pruukinud.
   Kuni kolmeteistkümneaastaseks saamiseni käisin
riiklikes koolides, kus ma ei jäänud istuma ja sain kesk-
misi hindeid. Ma ei ole kunagi olnud milleski eriliselt
andekas ja mul polnud ka mingeid tõeliselt ebarealist-
likke ambitsioone. Kolmeteistkümneselt saadeti mind
ühte väga heasse protestantlikku internaatkooli Virginia
osariigis, kus õppisin neli aastat ja lõpetasin ilma eriliste
saavutusteta. Spordis kuulusin jooksu- ja tennisevõist-
kondadesse, sain teiste poistega hästi läbi ja mul oli üsna
suur tutvusringkond, kuid mitte ühtegi lähedast sõpra.
Ma ei tundnud kunagi koduigatsust ja olin alati üpris
iseseisev.
   Seal astusin ma aga tõenäoliselt esimese sammu alko-
holismi suunas, arendades endas välja tohutu vastu­
meelsuse kõigi kirikute ja religioonide vastu. Selles
koolis oli meil enne iga söögikorda piiblilugemine ja
pühapäeval neli jumalateenistust. See tekitasi minus
sellist tõrksust, et vandusin mitte iial hakata kiriku liik-
meks ega tõsta jalgagi kirikusse, välja arvatud pulmade
ja matuste korral.
222       ANONÜÜMSED ALKOHOOLIKUD
   Seitsmeteistkümneselt astusin isa rõõmustamiseks
ülikooli, kes tahtis, et õpiksin tema jälgedes arstiks. Just
seal jõin oma esimese joogi, mida mäletan siiani, sest
igal järgneval „esimesel” joogil oli täpselt sama toime –
tundsin, kuidas see läbib kogu mu keha kuni varbaots-
teni. Iga järgmine jook tundus aga olevat vähem tõhus,
ja pärast kolme või nelja olid need kõik nagu vesi. Ma
ei olnud kunagi lõbus joodik, mida rohkem ma jõin,
seda vaiksemaks muutusin, ja mida rohkem ma purju
jäin, seda kõvemini pingutasin, et näida kaine. Nii et
ilmselgelt ei saanud ma kunagi joomisest mingit nau-
dingut – ma võisin paista seltskonna kõige kainem mees
ja ühtäkki olin kõige rohkem täis. Juba sel esmasel ööl
jõin end mäluauku, mis viitab sellele, et olin koheselt
alkohoolik. Kolledži algusaastal vedasin end lihtsalt
koolist läbi. Mängisin peamiselt pokkerit ja jõin. Ma ei
soovinud liituda ühegi üliõpilasseltsiga, sest tahtsin olla
vaba, ja sel aastal piirdusid minu joomised ühe õhtuga,
kord või paar nädalas. Teisel aastal piirdus mu joo-
mine nädala­vahetustega, kuid mind visati kehva õppe­
edukuse pärast peaaegu koolist välja.
   1917. aasta kevadel ennetasin enda koolist välja vis-
kamist sellega, et läksin „patriootlikult” sõjaväkke. Ma
olen üks neist tüüpidest, kes väljus teenistusest mada-
lama auastmega, kui sinna minnes. Olin eelmisel suvel
ülikooli ohvitseride väljaõppekorpuses käinud, nii et
läksin sõjaväkke seersandina, kuid ära tulin sealt rea-
mehena, ja selleks peab tõepoolest olema eriline anne.
Järgmise kahe aasta jooksul pesin ma rohkem panne ja
koorisin enam kartuleid kui ükski teine sõdur. Sõjaväes
sai minust tsüklijoodik – ja tsüklid tekkisid alati, kui mul
oli selleks võimalus. Kuidagi õnnestus mul kartserisse
                      NÕIARING                        223
mitte sattuda. Minu viimane tsükkel sõjaväes kestis
5.-11. novembrini 1918. aastal. 5. novembril kuulsime
raadiost, et järgmisel päeval allkirjastatakse vaherahu
(see oli enneaegne teade), niisiis võtsin selle tähistami-
seks paar konjakit, siis kargasin veoauto peale ja läksin
hüppesse. Minu järgmine teadlik mälestus on Bar le
Duc’ist, mis asus baasist mitme kilomeetri kaugusel. Oli
11. november – kellad ja pasunad kõlasid tõelise vahe-
rahu tähistamiseks. Seal ma olin: habe ajamata, riided
katki ja määrdunud. Sellest, et olin mööda Prantsus-
maad ringi rännanud, ei mäletanud ma midagi, kuid
kohalike prantslaste silmis olin loomulikult kangelane.
Tagasi laagrisse jõudes andestati mulle kõik, sest see
oli Lõpp, kuid asjadele tagasi vaadates on täiesti selge,
et olin juba üheksateistaastaselt väljakujunenud alko-
hoolik.
   Sõja lõppedes ja tagasi Baltimores oma vanemate
juures, töötasin kolmel vähetähtsal töökohal ja see­järel
asusin ametisse värbajana uues üleriiklikus finants­
ettevõttes, olles seal esimese kümne töötaja seas.
Millise võimaluse ma seal tuulde lasin! See ettevõte
teenib nüüd aastas üle kolme miljardi dollari. Kolm
aastat hiljem, kahekümne viie aastaselt, avasin nende
Philadelphia kontori, asudes seda juhtima ning ma ei
ole enne ega pärast seda rohkem teeninud. Olin küll
ülemuste soosik, kuid kaks aastat hiljem maandusin
mustas nimekirjas kui vastutustundetu joodik. Selleks
ei lähe kaua aega.
   Minu järgmine töö oli naftafirma müügiedenduses
Mississippis, kus minust sai kohe kõrge ülemus ja mind
patsutati palju õlale. Siis sõitsin lühikese aja jooksul
kaks ettevõtte autot katki ja – bingo – sain jälle kinga.
224       ANONÜÜMSED ALKOHOOLIKUD
Kummalisel kombel oli mu ülemus, kes mind sellest
firmast vallandas, üks esimesi mehi, kellega hiljem New
Yorgi AA-rühmas kohtusin. Ta oli samuti vett ja vilet
näinud nagu minagi, ja juba kaks aastat kaine, kui ma
teda uuesti trehvasin.
   Pärast seda, kui naftatööstuse töökoht vastu taevast
lendas ja naine mu lõplikult maha jättis läksin tagasi
Baltimore’i ema juurde. Siis sain müügiesindajaks
üleriigilisse rehvifirmasse. Korraldasin ümber nende
müügipoliitika terves linnas ja poolteist aastat hiljem,
kolmekümneaastaselt, pakuti mulle filiaali juhataja
kohta. Selle edutamisega seoses saatsid nad mind oma
üleriigilisele konverentsile Atlantic Citys, et räägik-
sin suurtele juhtidele, kuidas ma seda tegin. Sel ajal
piirdusin nädalavahetustel joomisega, kuid ma polnud
kuu aega tilkagi võtnud. Registreerisin end hotellituppa
sisse ja märkasin kapil klaasi alla pistetud sildikest kir-
jaga: „Sel konverentsil ei ole MINGIT joomist”, mille
oli allkirjastanud ettevõtte president. Sellest piisas! Kes,
mina? Kõva mees? Ainus müügimees, kes on konve-
rentsile kõnet pidama kutsutud? Mees, kes pidi peatselt
ühe nende suurima filiaali üle võtma? Ma alles näitan
neile, kes siin boss on! Rohkem ei näinud mind selles
ettevõttes keegi – kümme päeva hiljem saatsin tele­
grammiga oma lahkumisavalduse.
   Nii kaua, kui töö oli raske ja täis väljakutseid, suutsin
alati üsna hästi vastu pidada, kuid kohe kui õppisin kom-
bineerima, sain süsteemile pihta ja ülemus mulle õlale
patsutas, olin uuesti ree pealt maas. Rutiinsed tööd
mind ei köitnud. Ma võtsin alati endale kõige raskema
ülesande, mida leida suutsin, rabelesin ööd ja päevad,
kuni sain kõik kontrolli alla. Siis ma tüdinesin ja kaotasin
                       NÕIARING                         225
asja vastu igasuguse huvi. Ma ei viitsinud kunagi asju
lõpuni viia ja premeerisin end pingutuste eest alati selle
„esimese” joogiga.
   Pärast rehvifirmat tulid kolmekümnendad aastad,
majanduslangus ja algas allakäigutee. Kaheksa aasta
jooksul enne seda, kui AA mu leidis, pidasin üle nelja­
kümne töökoha – müügitöö ja reisimine – üks asi teise
järel ja sama vana rutiin. Töötasin kolm või neli nädalat
nagu hull, tilkagi joomata, säästsin raha, maksin mõned
arved ja „premeerisin” end seejärel alkoholiga. Siis olin
jälle pankrotis, peitsin end odavates hotellides üle kogu
riigi, istusin vahel mõne öö siin-seal soolaputkas ja alati
valdas mind seesama kohutav tunne: „Milleks see –
kõik on mõttetu.” Iga mäluaugu korral, teisisõnu igal
joomisel, näris mind hirm: „Millega ma seekord hak-
kama sain?” Ükskord sain teada. Paljud alkohoolikud on
õppinud, et nad võivad nihverdada oma pudeli odavasse
kinosaali ning pimeduses juua, magada, ärgata ja jälle
juua. Ühel hommikul läksin oma pudeliga just sellisesse
kohta ja kui ma vastu õhtut lahkusin, krabasin koduteel
kaasa ajalehe. Kujutage ette minu üllatust, kui lugesin
esilehe nupukesest, et mind oli keskpäeva paiku teadvu-
setult kinost välja talutatud, kiirabiga haiglasse viidud ja
maoloputust tehtud ning seejärel vabaks lastud. Ilmselt
olin ma kohe uuesti pudeliga kinosaali kooserdanud,
seal mitu tundi joonud ja siis hakanud koju minema,
omamata toimunust mingisugustki mälestust.
   Tegevalkohooliku meeleseisund on sõnulseletamatu.
Mul ei olnud mingit vimma inimeste vastu – kogu
maailm oli vale. Mu mõtted keerlesid ringiratast: „Mis
selle kõige mõte üldse on?” Inimesed peavad sõdu ja
tapavad üksteist; nad võitlevad ja lõikavad edu nimel
226       ANONÜÜMSED ALKOHOOLIKUD
üksteise kõrisid läbi – ja mis nad sellest saavad? Kas ma
ei ole olnud edukas, kas ma ei ole äris saavutanud era-
kordseid asju? Ja mis on selle tulemus? Kõik on täiesti
vale ja − kerigu põrgu. Nende kahe viimase joomisaasta
jooksul, palvetasin purjus olles alati, et ma enam ei
ärkaks. Kolm kuud enne Jackiega kohtumist olin soori-
tanud oma teise mannetu enesetapukatse.
   Nende sündmuste taustal olin valmis 8. jaanuaril
kuulama. Pärast seda, kui olin kaks nädalat Jackie lähe-
duses kaine püsinud, leidsin äkki, et minust oli saanud
minu tugiisiku tugiisik, kuna ta oli end äkitselt täis
joonud. Olin jahmunud, kui sain teada, et ta oli joo-
mata olnud vaid umbes kuu aega, kui ta mulle sõnumi
tõi! Sellest hoolimata tegin hädakõne New Yorgi rüh-
male, mille liikmetega ma polnud veel kohtunudki, ja
nad soovitasid, et me mõlemad sinna tuleksime. Seda
me järgmisel päeval tegimegi, ja oh, milline teekond
see alles oli! Mul oli hea võimalus vaadata ennast mitte-
joovast vaate­nurgast. Me saabusime Hanki koju, mehe
juurde, kes oli mind üksteist aastat varem Mississippis
lahti lasknud, ning seal kohtasin Billi, meie asutajat. Bill
oli selleks ajaks kolm ja Hank kaks aastat kaine olnud.
Toona pidasin neid lihtsalt kaheks ekstsentrikuks, sest
nad ei kavatsenud päästa mitte ainult kõiki maailma joo-
dikuid, vaid ka kõiki nii-öelda normaalseid inimesi! Sel
esimesel nädalavahetusel rääkisid nad ainult Jumalast
ja sellest, kuidas nad kavatsevad Jackie ja minu elu
korda teha. Neil päevil võtsime korduvalt ja põhjali-
kult läbi üksteise iskliku inventuuri. Vaatamata kõigele
meeldisid mulle need uued sõbrad, sest, nagu öeldud,
nad olid minu moodi. Ka nemad olid olnud aeg-ajalt
tähtsad tegelased, kes korduvalt valel ajal asjad vussi
                      NÕIARING                        227
keerasid, samuti oskasid nad ühe papist tiku kolmeks
eraldi tikuks jagada. (See on väga kasulik oskus koh-
tades, kus tikud on keelatud.) Ka nemad olid rongiga
ühte linna sõites ärganud sadu kilomeetreid teises
suunas, teadmata, kuidas nad sinna sattusid. Meil kõigil
tundusid olevat sarnased käitumismustrid. Sel esime-
sel nädala­vahetusel otsustasin ma jääda New Yorki ja
omandada neilt kõik, mida nad jagasid, välja arvatud
„Jumala värk”. Sain aru, et nemad peavad tõesti oma
mõtlemise ja harjumustega tööd tegema, aga minuga
oli kõik korras; ma lihtsalt jõin liiga palju. Andke mulle
lihtsalt üks hea väljakutse, veidi raha ja ma olen peagi
suures mängus tagasi. Olen olnud kolm nädalat kaine,
jamad välja silunud ja ise oma tugiisiku kaineks teinud!
   Bill ja Hank olid just ostnud väikese autopoleerimis­
firma ja nad pakkusid mulle tööd – kümme dollarit
nädalas ja elamine Hanki majas. Me olime kõik valmis,
et tõrjuda DuPont turult välja.
   Toona koosnes New Yorgi rühm umbes kaheteist-
kümnest mehest, kelle põhimõtteks oli: iga joodik
iseenda eest; meil ei olnud mingit valemit ega nime.
Mõnda aega järgisime ühe mehe kava, siis leidsime, et
tal pole õigus ja valisime uue juhtoina. Kuid kuni me
ühtsed püsisime ja üksteisega rääkisime, jäime kaineks.
Nädalas oli üks koosolek Billi kodus Brooklynis, kus me
kõik võtsime kordamööda sõna ja pajatasime sellest,
kuidas me olime oma elu üleöö muutnud, mitu joodikut
me olime päästnud ja kuivaks väänanud ning lõpuks,
kuidas Jumal oli igaühele meist käe õlale pannud. Oh
sa poiss, milline segaduses idealistide kamp. Ometi oli
meil kõigil südames üks tõeliselt siiras eesmärk, ja see
oli - mitte juua. Esimestel kuudel ohustasin meie iga­
228       ANONÜÜMSED ALKOHOOLIKUD
nädalastel koosolekutel kõigi meelerahu, sest kasuta-
sin iga võimalust kritiseerida „vaimset lähenemisviisi”,
nagu me seda toona nimetasime, ja kõike, millel oli
teoloogiline varjund. Sain hiljem teada, et vanemad
olijad tegid mitmeid palvekoosolekuid, lootes leida
viisi, kuidas mind välja visata, jäädes samal ajal sallivaks
ja vaimseks. Näib, et nad ei saanud vastust, sest jäin
ikkagi kaineks ja müüsin palju autovaha, millelt pealt
nad tuhat protsenti kasumit teenisid. Niisiis rühkisin ma
rõõmsalt oma iseseisvat teed kuni juunini, mil hakkasin
Uus-Inglismaale autovaha müüma. Pärast väga head
nädalat viisid kaks mu klienti mind laupäeval lõunale.
Me tellisime võileivad ja üks mees lausus: „Kolm õlut.”
Ma ei puutunud enda oma. Mõne aja pärast ütles teine
mees: „Kolm õlut.” Ma ei puutunud ka seda. Siis oli
minu kord, tellisin: „Kolm õlut,” kuid seekord oli kõik
teisiti. Mul oli kolmkümmend senti sularaha – kümne­
dollarilise nädalapalga juures on see suur asi. Niisiis jõin
kõik kolm õlut jutti ära ja ütlesin: „Näeme poisid,” ning
läksin ümber nurga pudeli järele. Ma ei näinud neid
kumbagi enam kunagi.
   Olin 8. jaanuari, mil ma sõpruskonna leidsin, täiesti
unustanud, ja veetsin järgmised neli päeva poolpur-
jus peaga mööda Uus-Inglismaad ringi jõlkudes, mis
tähendas, et ma ei suutnud täis jääda ega kaineks saada.
Püüdsin poistega New Yorgis ühendust võtta, kuid
minu telegrammid põrkusid kohe tagasi ning kui ma
lõpuks Hanki toru otsa sain, vallandas ta mu sedamaid.
See oli hetk, mil ma tõesti esimest korda endale otsa
vaatasin. Mu üksildus oli hullem kui kunagi varem, sest
nüüd olid omasugused mulle selja keeranud. Seekord
tegi see tõepoolest haiget, rohkem kui ükski senine
pohmakas. Minu geniaalne agnostitsism kadus ja ma
                      NÕIARING                        229
taipasin esimest korda, et need, kes tõesti uskusid või
vähemalt ausalt püüdsid leida endast kõrgemat Jõudu,
tulid minuga võrreldes eluga paremini toime ja olid
rahulolevamad. Nad näisid olevat saavutanud sellise
õnnetunde, mida ma polnud kunagi kogenud.
   Oma vahanäidised kulude katteks maha parseldanud,
roomasin paar päeva hiljem väga alandatud meele­olus
New Yorki tagasi. Kui teised minu muutunud suhtu-
mist nägid, võtsid nad mu küll tagasi, kuid nad pidid
selle minu jaoks raskeks tegema. Kui nad poleks seda
teinud, ei oleks ma vist kunagi püsima jäänud. Taaskord
oli ees välja­kutse, kuid seekord otsustasin asjaga lõpuni
minna. Pikka aega oli ainus Kõrgem Jõud, mida suutsin
tunnistada, rühma jõud. Kuid see osutus palju enamaks,
kui ma kunagi varem mõistnud olin. Ja vähemalt oli see
mingi algus. See oli ühtlasi ka lõpp, sest alates 16. juu-
nist 1938 ei ole ma pidanud enam kunagi üksi kõndima.
   Sel ajal kirjutati meie suurt AA raamatut ja kõik
muutus palju lihtsamaks. Meil oli kindel valem, mida
umbes kuuskümmend meist pidasid parimaks lahendu-
seks kõigile kainust tahtvatele alkohoolikutele, ja seda
valemit pole aastate jooksul raasugi muudetud. Ma ei
usu, et poisid minu isiksuse muutuses väga veendunud
olid, sest nad kõhklesid minu loo lisamises raamatusse.
Minu ainus panus nende kirjanduslikesse püüdlustesse
oli minu kindel veendumus – kuna olin endiselt teoloo-
giline mässaja – et sõna Jumal peaks olema täiendatud
fraasiga „nagu meie Teda mõistame”, sest see oli minu
jaoks ainus viis vaimsust omaks võtta.
   Pärast raamatu ilmumist hakkasime üheskoos väga
aktiivselt tegutsema, et päästa absoluutselt kõiki, kuid
tegelikult tilbendasin mina ikka veel AA äärealal. Kuigi
ma osalesin kõigis tegemistes ja käisin koosolekutel, ei
230       ANONÜÜMSED ALKOHOOLIKUD
võtnud ma kuni 1940. aasta veebruarini ühtegi juhi­
ametit vastu. Siis sain väga hea töökoha Philadelphias ja
mõistsin kiiresti, et kui soovin kaineks jääda, vajan enda
kõrvale paari alkohoolikut. Nii leidsin end täiesti uue
rühma südames. Kui hakkasin poistele rääkima, kuidas
me New Yorgis kained püsisime ja mis on programmi
vaimne osa, siis avastasin, et nad ei usu mind, kui mu
sõnad ja teod kokku ei käi. Korraga mõistsin, et kui ma
andsin järele sellele vaimsele või isiksuse muutusele,
sain veidi rohkem meelerahu. Jutustades uustulnuka-
tele, kuidas oma elu ja suhtumist muuta, avastasin äkki,
et muudan end veidi ka ise. Ma olin olnud liiga isepäine,
et moraalset inventuuri kirjutada, aga avastasin, et juh-
tides uue mehe tähelepanu tema valele suhtumisele ja
tegudele, võtsin tegelikult ette omaenda inventuuri. Ja
kui ma lootsin temas muutust näha, pidin ka endaga
tööd tegema. See muutus on olnud minu jaoks pikk ja
aeglane protsess, kuid neil viimastel aastatel on sellest
tõusnud tohutu kasu.
   1945 aasta juunis tegin koos teise AA-lasega oma esi-
mese – ja ainsa – kaheteistkümnenda sammu külastuse
naisalkohooliku juurde. Aasta hiljem me abiellusime. Ta
on olnud sellest ajast peale kaine ja see on olnud tore.
Me saame koos sõpradega naerda ja pisaraid valada
ning kõige olulisem, me saame jagada oma AA eluviisi
ja meil on igapäevaselt võimalus teisi aidata.
   Lõpetuseks võin öelda vaid seda, et mis tahes kas-
vamise või mõistmiseni ma olen jõudnud, ei ole mul
mingit soovi lõpetada. Jätan väga harva kodurühma
minemata ja minu keskmine rühmas käimise sagedus
on minimaalselt kaks koosolekut nädalas. Ma olen vii-
mase üheksa aasta jooksul kaasa löönud ainult ühes
                      NÕIARING                       231
toimkonnas, sest ma tunnen, et mul oli esimestel aas-
tatel oma võimalus ja et neid rolle peaksid täitma uued
liikmed. Nad on palju erksamad ja edumeelsemad kui
meie vanakesed olime ja meie sõpruskonna tulevik on
nende kätes. Me elame nüüd läänes ja meil on vedanud
oma piirkonna AA-ga. See on hea, lihtne ja sõbralik ning
meie ainus soov on jääda AA sisse, mitte AA peale. Meie
lemmiklause on „Tasa ja targu.”
   Ja ma ütlen ikka, et seni, kuni ma mäletan 8. jaanuari
Washingtonis, nii kaua säilitan ma Jumala armust, nagu
mina teda mõistan, oma õnneliku kainuse.
                          (6)
                    JIMI LUGU

   See arst, AA esimese mustanahaliste rühma varajasi
liikmeid, räägib kuidas vabadus saabus oma rahva seas
töötades.


S     ündisin ühes Virginia osariigi väikelinnas tavali-
      ses usklikus perekonnas. Minu mustanahaline isa
      töötas maakohas arstina. Mäletan, et kui ma veel
väike olin, riietas ema mind samamoodi nagu mu kahte
õdegi ning ma kandsin kuni kuueaastaseks saamiseni
lokke. Siis läksin ma kooli ja sain lokkidest lahti. Kuid
avastasin, et juba toona valdasid mind hirmud ja sisemi-
sed takistused. Me elasime baptistide kirikust vaid paari
maja kaugusel ning ma mäletan, et kui seal matusetali-
tust peeti, pärisin ma emalt sageli, kas see inimene oli
olnud halb või hea ning kas ta pääseb taevasse või läheb
põrgu. Olin siis umbes kuuene.
  Ema oli hiljuti usku pööranud ja temast oli saanud usu-
fanaatik. Selles tema neurootilisus peamiselt avalduski.

                          232
                       JIMI LUGU                      233
Oma laste suhtes oli tal tugev omandiinstinkt. Ema
kujundas minus kõigest väest äärmiselt puritaanlikke
vaateid seksuaalsuhete, emaduse ja üldse naiste kohta.
Olen kindel, et minu arusaamad sellest, milline elu peaks
välja nägema, erinesid tunduvalt nende inimeste arusaa-
madest, kellega ma läbi käisin. Hilisemas elus jättis see
mu ellu oma jälje. Mõistan seda alles nüüd.
   Umbes samal ajal juhtus koolis midagi, mida ma
pole tänini unustanud, sest selle vahejuhtumi tõttu
sain aru, et olen füüsilises mõttes argpüks. Mängisime
vahe­tunnis korvpalli, ja olin kogemata endast veidi suu-
remale poisile jala taha pannud. Ta haaras palli ning
virutas sellega mulle näkku. See oli kaklemiseks piisav
provokatsioon, kuid ma ei löönud teda ning mõistsin
vahetunni lõpus, miks ma seda ei teinud. Ma kartsin.
See teadmine oli mulle väga valus ja ebameeldiv.
   Emal oli vanakooli kasvatus ning ta arvas, et kõik
poisid, kellega ma läbi käin, peavad olema korralikud.
Minu nooruspäevadeks oli selline mõtteviis loomulikult
muutunud, kuid mu ema polnud ajaga kaasas käinud.
Ma ei tea, kas see oli hea või halb, ent igatahes teadsin
ma seda, et teised inimesed ei mõelnud samamoodi.
Meil ei lubatud kodus isegi kaarte mängida, kuid mõni-
kord andis isa meile klaasikese viskit kuuma vee ja suhk-
ruga. Meil oli majas ainult isa isiklik viski­varu. Ma ei
näinud, et ta oleks ealeski purjus olnud, ehkki tal oli
kombeks hommikuti üks naps võtta ja õhtul tavaliselt
veel teine, ning sama tegin ka mina. Kuid enamasti
hoidis isa viskit oma kabinetis. Ainsad korrad, mil ma
olen näinud oma ema midagi joovastavat suhu võtmas,
oli jõulude ajal, mil ta jõi natuke munalikööri või pisut
lahjat veini.
234       ANONÜÜMSED ALKOHOOLIKUD
   Kui ma olin keskkooli esimeses klassis, soovitas ema
mul mitte kadetiks hakata. Ta hankis arstitõendi, mis
pidi mu sellest vabastama. Ma ei tea, kas ta oli patsifist
või mõtles ta lihtsalt, et kui jälle sõda puhkeb, siis see
ehk aitab mul sellest hoiduda.
   Umbes samal ajal hakkasin ka aru saama, et minu
vaated vastassoole ei sarnanenud päris enamiku minu
tuttavate poiste vaadetega. Ilmselt seepärast abiellu-
singi ma palju nooremalt kui oleks pidanud, sest seda
tingis mu kodune kasvatus. Oleme nüüd peaaegu kolm-
kümmend aastat abielus olnud. Vi oli esimene tüdruk,
kelle ma kohtama kutsusin. Mu süda valutas tollal tema
tõttu üsna kõvasti, sest ta ei olnud sedasorti tüdruk, keda
mu ema oleks mulle naiseks tahtnud. Esiteks oli ta juba
kord abielus olnud ning minust sai tema teine abikaasa.
Mu emale oli see nii vastumeelt, et meie esimesel abi-
eluaastal ei kutsunud ta meid isegi õhtusöögile. Meie
esimese lapse sündides mu vanemad siiski leebusid, ent
hiljem, kui minust sai alkohoolik, pöördusid nad taas
minu vastu.
   Mu isa oli pärit lõunast, kus ta oli pidanud omal
ajal väga palju kannatama. Ta tahtis mulle vaid kõige
paremat ning ükski teine elukutse peale arsti oma ei
olnud tema meelest küllalt hea. Teisalt olen ma vist ka
ise alati meditsiini vastu huvi tundnud, ehkki ma ei ole
kunagi osanud seda näha tavalise inimese pilgu läbi.
Ma töötan kirurgina, kuna see on midagi nähtavat ja
käega­katsutavat. Kuid ma mäletan lõpukursuse ja inter-
natuuri ajast, et kui ma patsiendi voodi juurde astusin ja
sümptomite põhjal diagnoosi määrama hakkasin, pidin
tihti lõpuks midagi puht oletuse peale kirja panema.
Minu isa oli hoopis teistsugune. Arvan, et tal oli intui-
                      JIMI LUGU                      235
tiivse diagnoosi panekuks lihtsalt annet. Isa oli aastate
jooksul loonud väga tõhusa posti teel antava arstliku
konsultatsioonisüsteemi, sest tollal ei liikunud medit-
siini valdkonnas piisavalt palju raha.
   Ma ei usu, et ma oleksin oma rassikuuluvuse pärast
eriti kannatanud, sest ma olin ju selle sees sündinud
ja mingit muud olukorda ma ei tundnud. Tegelikult
ei olnud suhtumine pahatahtlik ning kui vahel oligi,
siis võis seda ainult taunida. Parata polnud sinna aga
midagi. Kaugest lõunast oli mul selles osas küll hoopis
teistsugune ettekujutus. Majanduslik seisund oli siin-
juures väga oluline, sest ma olen tihti kuulnud oma isa
rääkimas, kuidas tema ema vanasti võttis mõne kulunud
jahukoti, lõikas selle nurkadesse ja põhja paar auku ning
kleit oligi valmis. Kui isa peale kooli lõpetamist Virgi-
niasse tööle asus, hakkas ta neid lõuna „valgeid matse”,
nagu ta neid sageli nimetas, nii põlgama, et ei läinud
isegi oma ema matustele. Ta ütles, et ei taha enam iial
oma jalga sinna Sügavale Lõunasse tõsta ja ei tõstnudki.
   Lõpetasin Washingtonis alg- ja keskkooli ning astusin
Howardi Ülikooli. Internatuuri sooritasin Washingto-
nis. Koolis mul erilisi raskusi ei olnud. Õppimine läks
hästi. Hädad algasid siis, kui ma seltskonda, inimeste
keskele sattusin. Mis kooli puutub, siis püsis mu õppe­
edukus hea kuni lõpuni.
   Oli vist 1935. aasta ja umbes sel ajal hakkasin ma
tõeliselt jooma. Aastatel 1930-1935 läksid tööasjad
majandus­kriisi ja selle järelmõjude tõttu järjest alla-
mäge. Mul oli sel ajal Washingtonis oma praksis, mis
hakkas kokku kuivama ning postikonsultatsioon soiku
vajuma. Kuna mu isa oli suurema osa oma elust tegut-
senud Virginia väikelinnas, ei olnud temalgi ülemäärast
236       ANONÜÜMSED ALKOHOOLIKUD
raha, kuid tema kinnisvara ja vähesed säästud paikne-
sid Washingtonis. Ta oli juba ligemale kuuekümnene,
kui ta 1928. aastal suri ja kõik tema ettevõtmised minu
hooleks jäid. Esimesed paar aastat ei olnud lood eriti
hullud, sest inertsist liikus kõik edasi. Kuid siis muutus
asi kriitiliseks, kõik kippus nässu minema ja ka mina
hakkasin koos sellega nässu minema. Mulle tundub,
et kuni selle ajani olin ma ehk ainult kolmel või neljal
korral alkoholi­joobes olnud ja viski ei olnud minu jaoks
mõistagi mingi probleem.
   Isa oli kunagi ostnud ühe restorani, kuna ta arvas,
et see aitab mul oma vaba aega sisustada ning seal ma
Vi’ga kohtusingi. Ta tuli sinna õhtust sööma. Olime tut-
tavad juba viis või kuus kuud. Ühel õhtul otsustas ta
minust lahti saada ja minna sõbrannaga kinno. Üks mu
hea sõber, kes meie vastas apteeki pidas, astus paari
tunni pärast läbi ja ütles, et oli Vi’d linna peal näinud.
Seletasin talle, et Vi oli enda sõnul plaaninud kinno
minna, ent muutusin arutult rahutuks. Kui mu äng oli
kujutlustes lumepallina suureks paisunud, otsustasin
minna välja ja end purju juua. See oli esimene kord
minu elus, kui ma tõeliselt purjus olin. Mulle valmista-
sid meelehärmi hirm Vi’st ilma jääda ja mõte, et kuigi
ta võis teha, mida ta tahab, oleks ta siiski pidanud mulle
tõtt rääkima. Viga oli minus. Eeldasin, et kõik naised
peaksid olema täiuslikud.
   Arvan, et ma ei joonud haiglaselt palju enne 1935.
aastat. Selleks ajaks olin ma ilma jäänud praktiliselt
kogu kinnisvarast peale meie elukoha. Asjad läksid
üha allamäge. See tähendas, et pidin loobuma pal-
justki harjumus­pärasest, mis ei olnud minu jaoks just
kuigi kerge. Usun, et peamiselt sel põhjusel ma 1935.
                       JIMI LUGU                        237
aastal üksi jooma hakkasingi. Tulin koju, pudel kaasas,
ja mäletan hästi, kuidas ma passisin, et Vi seda mingil
juhul pealt ei näeks. Miski oleks pidanud mind juba siis
hoiatama, et kõik pole korras. Mäletan, kuidas Vi mind
jälgis. Jõudis kätte aeg, mil ta selle teema üles võttis,
kuid ma õigustasin end alati kas külmetuse või halva
enesetundega. Nii kestis see umbes kaks kuud ja siis
hakkas Vi mult joomise üle uuesti aru pärima. Viski oli
peale keelu­seaduse lõppemist taas müügile ilmunud
ning ma võisin poodi minna, viskit osta, pudelid oma
kabinetti viia ja seal laua alla panna, algul ühte nurka
ja siis teise, kuni varsti olid kõik kohad tühje pudeleid
täis. Minu nõbu elas sel ajal meie juures ning ma ütlesin
Vi’le: „Võib-olla on need tema pudelid. Kust mina tean.
Küsi talt järele. Mina ei tea nendest pudelitest midagi.”
Lisaks sellele, et mul oli vajadus alkoholi järele, ma
tahtsin juua. Sealtmaalt algab tavalise joodiku lugu.
   Jõudsin niikaugele, et hakkasin pikisilmi nädalalõpu
napsitamist ootama, rahustades end mõttega, et nädala­
lõpud on minu päralt ja see ei sega ei mu peret ega tööd,
kui ma nädalalõppudel joon. Kuid nädalalõpud venisid
esmaspäevani ning peagi jõudis kätte aeg, mil ma jõin
iga päev. Selles punktis elatasime me end minu arsti­
praksisest vaevu ära.
   1940. aastal juhtus midagi eriskummalist. Ühel ree-
desel õhtupoolikul astus minu kabinetti mees, keda ma
olin juba aastaid tundnud. Minu isa oli teda omal ajal
mitu korda ravinud. Selle mehe naine oli juba paar kuud
raskesti haige olnud ning mees oli mulle natuke võlgu.
Kirjutasin talle retsepti. Järgmisel päeval, laupäeval, tuli
ta tagasi ja ütles: „Jim, ma jäin sulle selle eilse retsepti
eest võlgu. Ma ei maksnud sulle.” Oma peas mõtlesin:
238       ANONÜÜMSED ALKOHOOLIKUD
„Ma tean, et sa ei maksnud, sest ma ei kirjutanud sulle
mingit retsepti.” Kuid tema lisas: „Noo, sellesama rohu
eest, mille sa eile mu naise jaoks andsid.” Mind haaras
hirm, kuna ma ei suutnud midagi sellist meelde tule-
tada. See oli esimene kord, kui pidin tunnistama, et
tegemist oli mäluauguga. Järgmisel hommikul viisin
mehele uue retsepti järgi ostetud ravimi ning panin
selle eelmise rohupudeli asemele. Pärast ütlesin oma
naisele: „Pean midagi ette võtma.” Võtsin selle rohu-
pudeli ja viisin oma hea farmatseudist sõbra kätte ana-
lüüsimiseks ning selgus, et too rohi oli täiesti korralik.
Selles punktis teadsin, et ma ei suuda joomist lõpetada
ning ka seda, et ohustan nii ennast kui teisi.
   Rääkisin pikalt ja põhjalikult psühhiaatriga, kuid sel-
lest ei tulnud midagi välja. Umbes samal ajal pidasin
aru ka ühe pastoriga, kellest ma väga lugu pidasin. Ta
vaatas mu muret usulisest küljest ja ütles, et ma ei käi
piisavalt tihti kirikus ning et tema arvates peituski mu
hädade põhjus selles. Olin sellele tuliselt vastu, sest
keskkooli lõpu eel olin saanud Jumala kohta taipamise,
mis muutis usuküsimused minu jaoks väga keeruliseks.
Mulle tuli mõte, et kui Jumal on tõepoolest kättemaksu­
himuline, nagu mu ema väitis, siis ei saanud ta samal
ajal olla armastav Jumal. Ma ei suutnud seda enda jaoks
lahti mõtestada. Mässasin selle vastu ja pärast seda ei
käinud ma kirikus ilmselt rohkem kui tosin korda.
   Peale toda seika 1940. aastal otsisin teisi sissetuleku­
allikaid. Mul oli hea sõber, kes töötas riigiametis ja
läksin tema juurde maad kuulama. Ta muretseski mulle
töökoha. Olin riigiameti palgal umbes aasta ning jät-
kasin ka õhtuseid vastuvõtte oma arstikabinetis, kuni
valitsusasutused detsentraliseeriti. Pärast seda läksin
                      JIMI LUGU                     239
lõunasse, sest mulle kinnitati, et just see maakond Põh-
ja-Carolinas, kuhu ma ümber asuda kavatsesin, oli kuiv
maakond. Uskusin, et sellest on mulle palju abi. Kohtan
uusi inimesi ja elan alkoholivabas keskkonnas.
   Kuid Põhja-Carolinasse jõudes märkasin, et sealne
olukord ei olnud kuigivõrd erinev. Osariik oli küll
teine, kuid mina olin endine. Püsisin siiski umbes kuus
kuud kainena, sest teadsin, et Vi pidi mulle mõne aja
pärast koos lastega järele sõitma. Meil oli siis kaks
tütart ja poeg. Kuid midagi juhtus. Vi oli omale Was-
hingtonis töö kindlustanud. Ka tema töötas riigiame-
tis. Hakkasin lähikonnas maad kuulama, kust alkoholi
saada, ning loomulikult selgus, et see polnud üldsegi
keeruline. Viski oli seal vist odavamgi kui Washing-
tonis. Lood muutusid järjest halvemaks ja lõpuks nii
hulluks, et valitsus otsustas mind uuesti testida. Et
ma olin alkohoolik, mõnede säilinud aruriismetega
libekala, läbisin kontrolli seekord terve nahaga. Veidi
hiljem tabas mind esimest korda raske maoverejooks.
Jäin töölt ära umbes neljaks päevaks. Sattusin ka kõik-
võimalikesse rahalistesse raskustesse. Võtsin pangast
viissada dollarit laenu ja pandimajast veel kolmsada
ning jõin selle üsna ruttu maha. Seejärel otsustasin
Washingtoni tagasi minna.
   Naine võttis mu armulikult vastu, ehkki ta elas ühe-
toalises köögikesega korteris. Olud ei võimaldanud
rohkemat. Lubasin edaspidi õigesti käituda. Töötasime
nüüd mõlemad ühes ja samas büroos. Ma jõin edasi.
Ühel oktoobriõhtul kaanisin end purju, jäin vihma kätte
magama ning ärkasin kopsupõletikuga. Sellest hooli-
mata töötasime koos ja mina jätkasin endiselt joomist,
kuid ma arvan, et südamepõhjas teadsime me mõle-
240       ANONÜÜMSED ALKOHOOLIKUD
mad, et ma ei suuda joomist jätta. Vi mõtles, et ma ei
tahagi seda teha. Tülitsesime ning ma lõin teda rusi-
kaga kord või kaks. Ta jõudis järeldusele, et tal on sellest
kõigest villand, läks kohtusse ja pidas kohtunikuga nõu.
Koos haudusid nad valmis plaani, mis ei võimaldanud
mul teda ahistada, kui ta seda ei tahtnud.
   Läksin mõneks päevaks ema poole kirgede vaibu-
mist ootama, sest ringkonna prokurör oli saatnud mulle
ametliku kutse tema juurde ilmuda. Politseinik käis
meie ukse taga ja küsis James S-i, kuid sellenimelist seal
ei elanud. Ta käis mitu korda. Ei möödunud kümmet
päevagi, kui purjuspäi võimuesindajatele vahele jäin
ning seesama politseinik oli parajasti jaoskonnas, kui
mind kambrisse toimetati. Pidin vabanemiseks maksma
kolmsada dollarit kautsjoni, sest politseinikul oli minu
jaoks ikka seesama kohtukutse taskus. Niisiis läksin ring-
konna prokuröri jutule ja me leppisime kokku, et kolin
oma ema juurde, mis tähendas, et mina ja Vi pidime
hakkama lahus elama. Käisin tööl edasi ja lõunatasin
endiselt koos Vi’ga ning keegi töö juures ei aimanud, et
me tegelikult koos ei ela. Tihti sõitsime ka koos tööle ja
sealt tagasi, kuid sisimas tegi selline lahusolek mu meele
üsna mõruks.
   Novembris võtsin peale palgapäeva mõned vabad
päevad, et 25-ndal kuupäeval oma sünnipäeva tähis-
tada. Nagu ikka, jõin ma end purju ja jäin kogu rahast
ilma. Keegi oli selle mult pihta pannud. See oli tavaline
muster. Vahel andsin raha ema kätte hoiule ja käisin
hiljem seda tema käest tagasi lunimas. Mul olid näpud
praktiliselt põhjas. Arvan, et mul oli taskus veel ainult
viis kuni kümme dollarit. Sellegipoolest otsustasin ma
24. novembril, olles terve eelmise päeva joonud, et
                       JIMI LUGU                        241
tahan oma naisega kokku saada ja lepitust otsida või
vähemalt temaga rääkida. Ma ei mäleta, kas ma läksin
trammiga, jala või taksoga. Ainus, mida ma mäletan, on
see, et Vi seisis kokkulepitud tänavanurgal ning mul on
ka selgelt meeles, et tal oli ümbrik käes. Mäletan, et me
ajasime juttu, kuid mis edasi juhtus, seda ma enam ei tea.
Tegelikult aga juhtus see, et ma olin haaranud taskunoa
ja susanud Vi’d sellega kolm korda. Seejärel läksin koju
ja kobisin voodisse. Umbes kell kaheksa või üheksa tulid
kaks suurt uurijat ning üks politseinik mind kallaletungi
eest arreteerima ning ma olin üllatunuim inimene maa-
ilmas, kui nad ütlesid, et olin kellelegi kallale tunginud,
veelgi enam, et olin kallale tunginud oma naisele.
   Järgmisel hommikul viidi mind kohtu ette. Vi oli väga
kena ja seletas kohtus, et ma olin põhimõtteliselt tore
inimene ja hea abikaasa, kuid jõin liiga palju. Ta arvas,
et ma olen aru kaotanud ning mind tuleks hullumajja
panna. Kohtunik lausus, et kui Vi nii arvab, siis võib ta
mu kohtu korras kolmekümneks päevaks uuringutele ja
läbivaatusele saata. Kuid läbivaatust ei tulnudki. Mingi
uurimine võib-olla toimus. Lähim asi psühhiaatrile, mis
ma nägin, oli üks intern, kes tuli mult vereproovi võtma.
Kui kohtuprotsess läbi sai, muutusin taas suuremeel-
seks ning tunnetasin, et pean Vi’le tema lahkuse eest
kuidagi tasuma. Seepärast sõitsin Washingtonist ära ja
asusin tööle Seattle’is. Olin seal umbes kolm nädalat,
muutusin siis aga rahutuks ja hakkasin mööda maad
ringi hulkuma, kuni sattusin Pennsylvanias terasevabri­
kusse tööle.
   Töötasin seal ligi kaks kuud, kuid siis hakkasin ennast
vihkama ja otsustasin koju tagasi sõita. Kõige rohkem
ajas mind vihale ilmselt see, et vahetult peale liha­võtteid
242       ANONÜÜMSED ALKOHOOLIKUD
olin ma oma kahe nädala palga välja võtnud ning otsusta-
nud osa sellest Vi’le läkitada. Kõige rohkem tahtsin oma
väiksele tütrele lihavõttekostüümi saata. Kuid juhtumisi
asus postkontori ja terasevabriku vahel alkoholi­pood ja
ma astusin sisse, et saada see üks naps. Loomulikult ei
näinud mu laps mingit lihavõttekostüümi. Kahe­sajast
dollarist, mis olin palgapäeval saanud, jäi üsna vähe
järele.
   Teadsin, et ei oska ise oma raha hoida ja andsin selle
hoiule ühe valge mehe kätte, kes pidas baari, kus ma
sageli käisin. Ta hoidis mu raha alles, kuid ma tüütasin
ta oma rahanurumisega surmani ära. Viimaks, laupäe-
val enne ärasõitu, vahetasin lahti oma viimase sajalise.
Sain selle eest paari kingi, ülejäänu aga lendas tuulde.
Viimase raha eest ostsin rongipileti.
   Olin olnud kodus umbes nädala või kümme päeva,
kui üks mu sõber palus aidata tal pistikupesa ära paran-
dada. Mõeldes ainult nende paari-kolme dollari peale,
mille eest saaks viskit osta, võtsin selle töö ette ning
tutvusin sellega seoses Ella G-ga, kes tõigi mu AA-sse.
Läksin sõbra töökotta pistikut parandama ja märkasin
toda naist. Naine silmitses mind ainiti, kuid ei öelnud
midagi. Viimaks küsis ta: „Kas teie olete Jim S?” Vastasin
jaatavalt. Seepeale tutvustas naine ennast. Tema nimi
oli Ella G. Kunagi aastaid tagasi, kui ma teda tundsin,
oli ta olnud sale tüdruk, kuid taaskohtumise ajal kaalus
ta sama palju kui praegugi, see tähendab oma üheksa­
kümmend kilo. Ma ei tundnud teda ära, ent niipea, kui
ta oma nime ütles, meenus ta mulle otsekohe. Ta ei rää-
kinud AA-st sõnagi ega maininud sedagi, et ta muretseb
mulle tugiisiku, vaid küsis ainult Vi järele ja mina vasta-
sin, et Vi käib tööl ning seletasin, kuidas teda leida. Päev
                       JIMI LUGU                        243
või paar hiljem helises lõuna paiku telefon ja helistajaks
oli Ella. Ta küsis, kas üks inimene võiks tulla minu poole
üht äriasja arutama. Ta ei maininud poole sõnagagi mu
viskijoomist, sest kui ta seda oleks teinud, oleksin ma
talle pikema jututa eitavalt vastanud. Küsisin ainult, mis
äriasi see on, kuid ta ei öelnud seda. Ta sõnas: „Sellel
mehel on sulle midagi huvitavat pakkuda, kui sa ta vastu
võtad.” Kinnitasin, et olen nõus. Ella palus veel üht asja.
Ta pani mulle südamele, et ma katsuksin olla kaine, kui
ma vähegi suudan. Võtsin tol päeval jõu kokku ja püüdin
kaine olla, ehkki tõtt-öelda oli see kainuski nagu mingi
uim.
   Õhtul kell seitse astus sisse minu tugiisik Charlie G.
Alguses tundus ta veidi kohmetu. Ta tajus mind oota-
mas, et ta kiiresti teeks, ütleks, mis tal öelda on, ja lah-
kuks. Tema aga hakkas endast pajatama. Ta rääkis, kui
palju muresid tal oli olnud ja mina mõtlesin endamisi:
„Mis asja ta mulle oma muredest patrab. Mul neid
endalgi küllalt.” Viimaks juhtis ta jutu viski peale. Ta
muudkui rääkis ja mina kuulasin. Kui ta oli umbes pool
tundi rääkinud, soovisin ma endiselt, et ta kiiremini
teeks ja kaoks, et ma saaksin välja minna ja enne poe sul-
gemist veel viskit osta. Ent kuna ta lobises endasi, sain
aru, et esimest korda kohtasin samade probleemidega
inimest, kes – nagu ma siiralt usun – mind inimlikult
mõistis. Teadsin, et naine mind ei mõista. Nii talle kui
oma emale ja sõpradele lubadusi jagades olin ma siiras,
ent tung võtta see esimene jook osutus kõigest muust
võimsamaks.
   Kui Charlie oli mõnda aega rääkinud, mõistsin, et
temas oli midagi. Selle lühikese ajaga istutas ta minusse
midagi, mille olin ammu kaotanud – see oli lootus. Kui
244       ANONÜÜMSED ALKOHOOLIKUD
ta lahkus, saatsin ta poole kvartali kaugusel asuvasse
trammipeatusesse, kus tee peal oli kaks nurgapealset
alkoholi­poodi. Panin Charlie trammi peale ja kui ta
ära sõitis, möödusin mõlemast poest, ilma nende peale
isegi mõtlemata.
   Järgmisel pühapäeval saime Ella G pool kokku. Seal
olid Charlie ja veel kolm-neli inimest. See oli minu teada
AA musta­nahaliste rühma esimene koosolek. Pidasime
Ella pool kaks või kolm koosolekut ning hiljem teist
sama palju tema ema kodus. Siis aga tegi Charlie või
keegi teine meie rühmast ettepaneku, et me proovik-
sime leida koosolekute pidamiseks ruumi mõnes kiri-
kus või saalis. Käisin selle ettepanekuga mitme pastori
jutul ja nad kõik kiitsid selle mõtte heaks, kuid ükski
neist polnud nõus meile ruume eraldama. Nii läksin
ma viimaks Noorte Meeste Kristlikku Ühendusse ja
seal lubati meil lahkesti kahe dollari eest õhtu pealt
üht ruumi kasutada. Sel ajal toimusid meie koosolekud
reede õhtuti. Algul polnud need mõistagi mingid õiged
koosolekud, sest enamjaolt istusime seal ainult mina
ja Vi. Kuid lõpuks leidsime veel paar inimest juurde,
kes pidevalt käima hakkasid, ning sealtpeale algas meie
kasv.
   Ma ei ole seda maininud, kuid minu tugiisik Charlie
oli valge ja kui meie rühm tegevust alustas, saime teis-
telt valgetelt rühmadelt Washingtonis abi. Paljud neist
tulid ja jäid meie kõrvale ning õpetasid, kuidas koos-
olekuid läbi viia. Samuti juhendasid nad meid tublisti
Kaheteistkümnenda Sammu töö osas. On päris ilmne,
et nende abita ei oleks meie rühmast asja saanud. Nad
säästsid meile palju aega ja vaeva. Veelgi enam, nad
toetasid meid ka rahaliselt. Isegi siis, kui me õhtu eest
                      JIMI LUGU                      245
ainult kaks dollarit maksime, tasusid nad sageli meie
eest, sest meie kogutud summa oli nii väike.
  Sel ajal ma tööl ei käinud. Vi hoolitses minu eest ja
mina pühendasin kogu oma aja rühma ülesehitamisele.
Tegin seda üksinda kuus kuud. Korjasin siit ja sealt üles
alkohoolikuid, sest tahtsin hingepõhjas kogu maailma
päästa. Olin leidnud elus selle uue „miski” ning tahtsin
seda jagada kõigiga, kellel oli probleem. Ma ei päästnud
maailma, kuid meil õnnestus mõningaid inimesi aidata.
  Selline on minu lugu sellest, mida AA on minu heaks
teinud.
                          (7)
        MEES, KES SELJATAS HIRMU
  Ta veetis kaheksateist aastat põgenedes ja leidis siis,
et põgeneda pole tarvis. Niisiis pani ta aluse AA-le
Detroitis.


K       aheksateist aastat valitses minu elu ühe
        hirm, sellest ajast peale, kui olin kahekümne ühe
aastane. Kolmekümneseks saades olin avastanud, et
alkohol võtab hirmu ära – mõneks ajaks. Lõpuks oli mul
ühe probleemi asemel kaks: hirm ja alkohol.
   Olen pärit heast perekonnast. Usun, et sotsioloogid
nimetaksid seda kõrgemaks keskklassiks. Kahekümne
esimeseks eluaastaks olin veetnud kuus aastat välis­
riikides, rääkisin vabalt kolme keelt ja olin käinud kaks
aastat kolledžis. Perekonna majanduslik mõõn sundis
mind kahekümneselt tööle minema. Olles täiesti veen-
dunud, et mind saadab edu, astusin ärimaailma. Selline
mõtteviis oli mulle lapsepõlvest sisse juurutatud ning
teismeeas näitasin märkimisväärset algatusvõimet ja
loovust raha teenimisel. Minu mäletamist mööda puu-
dusid mul igasugused ebatavalised hirmud. Puhkus
koolist ja töölt tähendas minu jaoks reisimist – ja ma
reisisin rõõmuga. Esimesel kolledžijärgsel aastal käisin
ma pidevalt kohtingutel ja lõputult tantsu­pidudel, bal-
lidel ja õhtusöökidel.
   Ühtäkki see kõik muutus. Kogesin laastavat närvi-
vapustust. Kolm kuud voodis. Veel kolm kuud viibisin
kodus, olles suurema osa ajast voodis. Mind kurnasid
kõik sõprade külaskäigud, mis kestsid üle veerand tunni.
Täielik tervisekontroll ühes parimas haiglas ei paljasta-

                          246
              MEES, KES SELJATAS HIRMU                 247
nud midagi. Kuulsin esimest korda väljendit, mida ma
hakkasin hirmsasti põlgama: "Orgaaniliselt ei ole midagi
valesti." Võib-olla oleks abi olnud psühhiaatriast, kuid
psühhiaatrid polnud veel Kesk-Läände jõudnud.
   Saabus kevad. Ma läksin oma esimesele jalutuskäi-
gule. Poole kvartali kaugusel majast püüdsin nurga
taha keerata. Mind halvas hirm, kuid kohe, kui kodu
poole tagasi pöördusin, see halvav hirm kadus. Sealt
algas lõputu jada selliseid kogemusi. Rääkisin sellest
murest oma perearstile – mõistvale mehele, kes kulutas
minu aitamisele tundide kaupa oma aega. Ta ütles, et
ma pean tingimata kogu kvartali läbi kõndima, põhjus-
tagu see mu peas kui tahes suurt agooniat. Ma järgisin
tema juhiseid. Kui jõudsin kohani, kust oleksin võinud
lõigata läbi sõbra aja kohe koju, tundsin peaaegu ületa-
matutu soovi seda teha, kuid tegin kogu teekonna siiski
läbi. Tõenäoliselt suudavad vaid mõned selle loo lugejad
oma isiklike kogemuste põhjal samastuda selle elevuse
ja saavutusrõõmuga, mida tundsin pärast selle näiliselt
lihtsa ülesande sooritamist.
   Ma ei hakka üksikasjalikult peatuma kõigil neil asja-
del, mis tõid mind tagasi tavapärase elu juurde – esi-
mene lühike trammisõit, kasutatud jalgratta ostmine,
mis võimaldas mul avardada oma elu kitsast perimeet-
rit, esimene sõit kesklinna. Sain lihtsa osalise tööajaga
töö väikese naabruskonna trükikoja trükiste müüjana.
See laiendas mu tegevuste ringi. Aasta hiljem sain osta
Model T auto ja võtta vastu parema töökoha ühes kesk-
linna trükikojas. Sellest ja järjekordsest töökohast trüki-
kojas sain ma viisakalt sule sappa. Mul lihtsalt ei olnud
särtsu teha külma müügitööd. Suundusin tööle kinnis-
vara vahendamise ja haldamise valdkonda. Avastasin
248       ANONÜÜMSED ALKOHOOLIKUD
kiiresti, et kokteilid pärastlõunal ja napsid õhtul leeven-
davad hästi päevaseid pingeid. See õnnelik töö ja alko-
holi kooslus kestis viis aastat. Loomulikult tappis viimane
lõppkokkuvõttes esimese, kuid sellest lähemalt hiljem.
   Kolmekümneselt see kõik muutus. Mõlemad mu
vanemad surid samal aastal, jättes minu kui ülehoo-
litsetud ja pisut ebaküpse mehe üksi. Kolisin ühte
„poissmeeste-elamusse”. Kõik sealsed mehed veetsid
laupäeva õhtuid juues ja lõbutsedes. Minu joomis­
muster muutus nende omast väga erinevaks. Mul tek-
kisid rasked, pingelised peavalud, eriti kuklapiirkonnas.
Alkohol leevendas neid. Lõpuks avastasin, et alkohol
ravib kõike. Hakkasin samuti nautima neid laupäeva­
õhtuseid pidusid. Jäin argipäevaõhtutel pärast teisi üles
ja jõin end magama. Alkoholist oli saanud ühelt poolt
kark ja teiselt poolt vahend elust põgenemiseks.
   Järgnevad üheksa aastat olid nii kogu riigis majan-
duslikult, kui minu isiklikus elus depressiooniaastad.
Ma abiellusin meeleheitest võrsunud vaprusega ja
alkoholist kannustatuna ühe noore kauni neiuga. Meie
abielu kestis neli aastat. Vähemalt kolm neist aastatest
pidid mu naise jaoks olema elav põrgu, sest ta oli sun-
nitud pealt vaatama, kuidas mehel, keda ta armastas,
lagunesid mõistus, moraal ja rahaline seis. Poja sünd ei
aidanud kuidagi seda allakäigu­spiraali peatada. Kui ta
lõpuks koos lapsega minema läks, lukustasin end majja
ja olin kuu aega juua täis.
   Järgmised kaks aastat olid lihtsalt üks pikk ja veniv
protsess, kus viski joomine pikkamööda töö tegemist
välja suretas. Lõpuks olin kodutu, töötu, rahatu ja
sihitu, olles ebameeldivaks külaliseks lähedase sõbra
juures, kelle pere oli linnast ära. Igapäevases udus
             MEES, KES SELJATAS HIRMU                   249
kummitas mind mõte (ja selliseid päevi oli selle mehe
kodus kaheksateist või üheksateist): „Kuhu ma lähen,
kui ta pere koju tuleb?” Kui nende tagasipöördumise
päev peaaegu kätte jõudis ja enesetapp oli ainus lahen-
dus, mis mu peas terendas, läksin ühel õhtul Ralphi
tuppa ja rääkisin talle tõtt. Olles jõukas mees, oleks ta
võinud teha seda, mida paljud mehed sellises olukorras
teevad. Ta oleks võinud anda mulle viiskümmend dol-
larit ja öelda, et ma peaksin end kokku võtma ja uuesti
alustama. Olen viimase kuueteistkümne aasta jooksul
palju kordi Jumalat tänanud, et see on täpselt see, mida
ta ei teinud!
   Selle asemel pani ta end riidesse, viis mind välja, ostis
mulle kolm või neli topeltnapsi ja pani mu voodisse.
Järgmisel päeval delegeeris ta mind ühele abielu­paarile,
kes polnud küll alkohoolikud, kuid tundsid dr Bobi ja
olid valmis mind Akronisse sõidutama ning mind tema
hoole alla andma. Nende ainus tingimus oli see, et ma
pidin selle otsuse ise langetama. Millise otsuse? Vali-
kud oli piiratud. Kas suunduda põhjapoole tühja männi-
metsa ja ennast maha lasta või minna lõunasse lootuses,
et kamp võõraid inimesi mind mu joomis­probleemiga
aitab. Noh, enesetapp oli viimane õlekõrs ja ma polnud
seda veel tõmmanud. Niisiis sõidutasid need kaks Head
Samariitlast mind juba järgmisel päeval Akronisse ja
andsid mind doktor Bobi ja tollase pisikese Akroni
rühma hoolde.
   Haiglavoodis lebades tulid mind vaatama selgete
silmade, rõõmsate nägude ja kindla ning eesmärgi­
pärase ilmega mehed, kes jutustasid mulle oma lugu-
sid. Mõningaid neist lugudest oli raske uskuda, kuid
polnud vaja olla ajugeenius tajumaks, et neil on midagi,
250       ANONÜÜMSED ALKOHOOLIKUD
mida ma võiksin kasutada. Kuidas ma suudaksin seda
vastu võtta? Nad ütlesid, et see on lihtne ja kirjeldasid
mulle oma sõnadega tervenemise ja igapäevaelu prog-
rammi, mida tunneme tänapäeval AA Kaheteistkümne
Sammuna. Dr Bob rääkis põhjalikult, kuidas palve oli
ta ikka ja jälle vabastanud peaaegu võitmatust sund-
mõttest juua. Ta ise oli veendunud ja veenis ka mind,
et minust suurem Jõud võib mind elus ette tulevates
kriisides aidata ja et vahend selle Jõuga suhtlemiseks
on lihtne palve. Siin oli pikk, jõuline, kõrgharidusega
jänki, kes rääkis Jumalast ja palvest täiesti vabalt. Kui
tema ja need teised inimesed sellega hakkama said, siis
suudan seda ka mina.
   Haiglast välja saades, kutsuti mind dr Bobi ja tema
kalli naise Anne juurde elama. Mind haaras ootamatult
ja kontrollimatult kunagine halvav paanika. Haigla oli
tundunud nii turvaline. Nüüd olin võõras majas, võõras
linnas ja mind valdas hirm. Lukustasin end oma tuppa
ja see hakkas tiirlema. Valitsesid paanika, segadus ja
kaos. Sellest keerisest kerkisid pinnale vaid kaks aru-
saadavat mõtet: esiteks tähendaks joomine kodutust ja
surma, teiseks ei saanud ma enam hirmu leevendada
koju minekuga, nagu ma varasemalt sellises olukorras
olin teinud, sest mul polnud enam kodu. Ma ei suuda
meenutada kui kaua sellega aega läks, aga lõpuks taipa-
sin − proovi palvet. Sul pole midagi kaotada ja võib-olla
Jumal aitab sind – ainult võib-olla. Kuna mul polnud
kedagi teist, kelle poole pöörduda, olin nõus kahtlevalt
Talle võimaluse andma. Esimest korda kolmekümne
aasta jooksul laskusin põlvili. Palve, mille ma laususin,
oli lihtne. See kõlas umbes nii: „Jumal, kaheksateist
aastat ei ole ma selle probleemiga toime tulnud. Palun
lase mul see sinu hooleks anda”.
            MEES, KES SELJATAS HIRMU                  251
   Koheselt langes minu peale tohutu rahu, millesse
oli segunenud vaikne jõud. Heitsin voodisse ja maga-
sin nagu laps. Tund aega hiljem ärkasin uude maailma.
Miski polnud muutunud ja ometi oli kõik teistmoodi.
Loor oli langenud mu silmadelt ja ma nägin elu õigest
vaatenurgast. Olin püüdnud olla omaenda väikese maa-
ilma keskmeks, samas kui Jumal oli tohutu universumi
keskpunkt, milles mina võisin olla küll oluline, kuid väga
väike osakene.
   Minu ellu tagasi tulemisest on nüüd möödas juba üle
kuueteistkümne aasta. Ma ei ole sellest ajast peale til-
kagi joonud. Juba ainuüksi see on ime. See oli vaid esi-
mene imede seeriast, mida olen üksteise järel kogenud,
tänu Kaheteistkümne Sammu põhimõtete rakendami-
sele oma igapäevases elus. Sooviksin teile visandada
tipphetked sellest kuusteist aastat kestnud aeglasest,
kuid kindlast ja rahuldustpakkuvavast arengust.
   Kehv tervis ja täielik rahapuudus sundisid mind jääma
dr Bobi ja Anne juurde peaaegu aastaks. Oleks võimatu
libiseda üle sellest aastast, rääkimata oma armastusest
ja võlgnevusest nende imelise inimese vastu, kes nüüd-
seks on meie hulgast lahkunud. Nemad ja nende lapsed
lasid mul end tunda, nagu oleksin osa sellest perest.
Selle pere ja sageli Akronit väisava Bill W eeskuju ligi-
meste aitamises olid mulle suureks eeskujuks ja sütita-
sid minus soovi neid jäljendada. Sisemiselt mässasin tol
aastal mõnikord selle vastu, mida tajusin ajaraiskami-
sena ja selle üle, et pidin olema koormaks neile headele
inimestele, kelle vahendid olid piiratud. Enne, kui mul
avanes reaalne võimalus anda, pidin omandama teise,
sama olulise õppetunni – kuidas armulikult vastu võtta.
   Esimestel kuudel Akronis olin üsna kindel, et ma
ei taha enam kunagi oma kodulinna näha. Seal oleks
252      ANONÜÜMSED ALKOHOOLIKUD
mind tabanud liiga palju majanduslikke ja sotsiaalseid
probleeme. Tahtsin alustada kusagil mujal puhtalt
lehelt. Pärast kuue kuu pikkust kainust nägin olukorda
teises valguses. Pidin Detroiti tagasi pöörduma, mitte
ainult seal tekitatud segadusega silmitsi seismiseks,
vaid ka seetõttu, et saaksin seal AA-le kõige rohkem
kasu tuua. 1939. aasta kevadel sõitis Bill tööasjus
Detroiti ja tegi vahepeatuse Akronis. Haarasin kinni
võimalusest temaga kaasa minna. Veetsime seal koos
kaks päeva, enne kui ta tagasi New Yorki sõitis. Sõbrad
lubasid mul jääda nii kauaks, kui soovisin. Peatusin
nende juures kolm nädalat ja kasutasin osa sellest ajast
selleks, et hüvitada mitmeid asju, milleks mul varem
võimalusi ei olnud.
  Ülejäänud aja pühendasin AA ettevalmistustööle.
Otsisin „küpseid” kandidaate ja tundsin, et üksikute
baaris käivate alkohoolikute taga ajamine ei vii mind
kuhugi. Seega veetsin suure osa oma ajast kohtudes
inimestega, kes loogiliselt puutuksid alkohoolikutega
kokku – arstid, vaimulikud, advokaadid ja tööstuste
personali­inimesed. Lisaks rääkisin AA-st igale sõbrale,
kes kuulata tahtis – lõunal, õhtusöögil, tänavanurgal.
Üks arst andis mulle vihje esimese potentsiaalse kan-
didaadi kohta. Kohtusin temaga ja saatsin ta rongiga
Akronisse, taskus pint viskit, et tal poleks kiusatust
Toledos maha minna! Mitte miski ei ole tänini võrdne
selle esimese juhtumi põnevusega.
  Need kolm nädalat kurnasid mind täiesti ära ja ma
pidin naasma Akronisse, et veel kolm kuud puhata.
Seal olles saadeti meile Detroitist veel kaks või kolm
sularahahuvilist (nagu dr Bob neid nimetas – ilmselt
seetõttu, et neil ei olnud raha). Kui ma lõpuks Detroiti
tagasi pöördusin, et leida tööd ja õppida ise hakkama
            MEES, KES SELJATAS HIRMU                  253
saama, oli pall vaikselt veerema hakanud. Ometi kulus
veel kuus kuud tööd ja pettumusi, enne kui kolmest
mehest koosnev rühm minu üürikorteri magamistoas
oma esimesele AA koosolekule kogunes.
   See kõlab lihtsalt, aga mul tuli ületada takistusi
ja kahtlusi. Mäletan hästi ühte heitlust, mis mul oli
endaga peagi pärast naasmist. See kõlas umbes nii. Kui
ma hakkan avalikult rääkima oma alkoholismist, võib
see takistada mul hea töö leidmist. Kuid mis siis, kui
kasvõi ainult üks inimene sureb sellepärast, et ma ise-
katel põhjustel suu kinni hoidsin? Ei. Ma pidin täitma
Jumala tahtmist, mitte enda oma. Tema tee oli minu
ees selgelt nähtav ja pidin lõpetama õigustuste otsimise,
justkui oleks minu jaoks võimalikud ka kõrvalteed. Ma
ei saanud loota, et säilitaksin selle, mille olin saavuta-
nud, kui seda teistele ära ei jaga.
   Majandussurutis kestis endiselt ja töökohti nappis.
Minu tervis oli ikka veel ebakindel. Niisiis lõin
endale töökoha, müües naiste pudukaupu ja meeste
eritellimus­särke. See andis mulle vabaduse teha AA
tööd ja kahe või kolme päeva kaupa puhata, kui olin
jätkamiseks liiga kurnatud. Rohkem kui üks kord tõusin
ma hommikul üles vaid rahaga, millest piisas kohviks ja
röstsaiaks ning bussipiletiks, et esimesele kohtumisele
sõita. Ei tee müüki – ei saa sööki. Selle esimese aasta
jooksul õnnestus mul siiski ots-otsaga kokku tulla ja väl-
tida tagasipöördumist oma vana harjumuse juurde, kus
ma raha teenimise asemel laenu võtsin. Juba ainuüksi
see oli suur samm edasi.
   Esimese kolme kuu jooksul korraldasin kõik need
tegevused ilma autota, sõltudes täielikult bussidest ja
trammidest – mina, kel pidi auto alati käepärast olema.
Mina, kes ma ei olnud kunagi elus kõnet pidanud ja kes
254       ANONÜÜMSED ALKOHOOLIKUD
ma oleksin sellest mõttest haigeks jäänud, astusin eri-
nevates linnaosades Rotary klubide ees üles ja rääkisin
Anonüümsetest Alkohoolikutest. Kantuna soovist tee-
nida AA-d, osalesin tõenäoliselt esimeses raadiosaates
AA-st, elades üle mikrofonihirmu ja tundes end peale
seda sooritust nagu miljon dollarit. Ma elasin üle nädal
aega hirmu, sest olin nõustunud kõnelema alkohooli-
kutest kinnipeetavate grupile ühes meie osariigi vaimu-
haiglas. Autasu oli seal sama – rõõm tehtud tööst. Kas
ma pean teile ütlema, kes sellest kõigest kõige rohkem
võitis?
   Aasta möödudes pärast minu Detroiti naasmist oli
AA-l juba välja kujunenud umbes tosinast liikmest koos-
nev väike rühm, ja minulgi oli välja kujunenud tagasi­
hoidlik, kuid kindel töökoht, kus ma pakkusin enda
keemilise puhastuse teenust. Olin iseenda ülemus.
Kulus viis aastat AA-elu ja mu tervis paranes märkimis-
väärselt, enne kui võtsin vastu täiskohaga kontoritöö,
kus minu ülemus oli keegi teine.
   See kontoritöö seadis mind silmitsi probleemiga, mil-
lest ma olin kogu oma täiskasvanuelu elu jooksul kõrvale
hiilinud, nimelt väljaõppe puudumisega. Sedakorda
võtsin ma selles suhtes midagi ette. Panin end kirja
kaug­õppekooli, kus õpetati ainult raamatupidamist.
Tänu sellele erialasele väljaõppele ja vaba­kutselisele
äriharidusele elukoolis suutsin ligikaudu kaks aastat
hiljem avada enda raamatupidamis­büroo. Seitse aastat
tööd selles valdkonnas lõi võimaluse ühendada jõud ühe
oma kliendiga, kaaslasega AA-st. Me täiendame teine-
teist suurepäraselt, sest tema on sündinud müügimees
ja mina eelistan rahandust ja juhtimist. Lõpuks ometi
tegin ma tööd, mida olin alati teha tahtnud, kuid milleks
            MEES, KES SELJATAS HIRMU                  255
mul ei ole kunagi olnud piisavalt kannatust ja emot-
sionaalset stabiilsust, et ka vastav väljaõpe läbida. AA
programm näitas mulle, kuidas tulla maa peale tagasi,
alustada nullist ja end üles töötada. Ka see kujutas
endast minu jaoks suurt muutust, sest minevikus olin
harjunud alustama tipust juhi või pearaamatupidajana
ja lõpetama sellega, et šerif hingab mulle kuklasse.
   Nii palju minu tööelust. Ilmselt olin oma hirmudest
piisaval määral üle saanud, et mõelda äriedust. Jumala
abiga olin võimeline üks päev korraga kandma ärilisi
kohustusi, mille võtmisest poleks ma veel mõned aas-
taid tagasi unistanudki. Mis aga sai minu sotsiaalsest
elust? Mis sai nendest hirmudest, mis kunagi halvasid
mind sedavõrd, et ma pooleldi erakuks muutusin? Mis
sai minu hirmust reisimise ees?
   Oleks imeline, kui ma saaksin teile öelda, et minu
usaldus Jumala vastu ja igapäevane Kaheteistkümne
Sammu rakendamine on hirmu täielikult eemaldanud.
See ei oleks aga tõde. Kõige täpsem vastus, mis ma
teile anda võin, on järgmine: hirm ei ole enam kunagi
valitsenud mu elu alates sellest päevast 1938. aasta sep-
tembris, mil ma leidsin, et minust suurem Jõud suudab
mitte ainult taastada mu terve mõtlemise, vaid ka hoida
mind kainena ja mu meeled selged. Mitte kunagi kuue-
teistkümne aasta jooksul ei ole ma hirmu tõttu millestki
kõrvale hoidnud. Ma olen eluga silmitsi seisnud, selle
asemel, et elu eest põgeneda.
   Mõned asjad, mida hirm mind varem teha takistas,
muudavad mind nende tegemise ootuses ikka veel när-
viliseks, kuid härjal sarvist haarates, kaob närvilisus ja
suudan seda nautida. Viimastel aastatel on mul olnud
aega ja raha, et vahetevahel reisida. Päev või kaks enne
256       ANONÜÜMSED ALKOHOOLIKUD
starti kipun küll üsna ärevusse minema, kuid ma teen
siiski algust ja kui ma kord pihta hakkan, siis kõik sujub.
   Kas ma olen nende aastate jooksul kunagi juua taht-
nud? Vaid ühel korral vaevas mind peaaegu alistamatu
sundmõte haarata üks jook. Kummalisel kombel olid
asjaolud ja ümbrus meeldivad. Olin kaunilt kaetud õhtu-
söögilaua taga, igati õnnelikus meeleolus. Olles olnud
AA-s juba aasta, oli joomine viimane asi, mis mul mõt-
teis mõlkus. Minu ette lauale oli asetatud klaas šerrit.
Mind haaras peaaegu taltsutamatu kihk selle järele
käsi sirutada. Sulgesin silmad ja palusin abi. Vähem kui
viieteist sekundiga see tunne kadus. On olnud mitmeid
kordi, mil olen joogi võtmise peale mõelnud. Sellise
mõtlemise algatas tavaliselt mälestuste heietamine oma
noorusaja meeldivatest joomistest. AA elu alguses õppi-
sin, et ma ei saa selliseid lemmiklooma hellitamise sar-
naseid mõtteid lubada, sest sellest lemmikloomast võib
sirguda koletis. Selle asemel asendan ma kiiresti need
värvikad stseenid oma viimaste joomiste õudustega.
   Umbes kakskümmend aastat tagasi keerasin vussi
oma ainsa abielu. Seega polnud selles midagi kummalist,
et ma pärast AA-ga liitumist palju aastaid igasugustest
tõsiseltvõetavatest abielumõtetest hoidusin. Võrreldes
äritegevusega oli see midagi, mis nõudis isegi rohke-
mat tahet vastutust võtta ja suuremat koostöö- ning
kompromissivalmidust. Siiski tundsin ilmselt sügaval
sisimas, et isekalt poissmeheelu elamine on poolik elu.
Üksinda elades jäetakse oma elust välja küllaltki palju
kurbust, kuid samas ka rõõmu. Igal juhul oli viimane
suur samm täisväärtusliku elu suunas mul veel ees. Nii-
siis sain ma endale kuus kuud tagasi valmis perekonna,
kuhu kuuluvad üks võluv naine, neli täiskasvanud last,
            MEES, KES SELJATAS HIRMU                 257
kellele olen pühendunud, ja kolm lapselast. Kuna ma
olen alkohoolik, siis ei saa ma unistadagi sellest, et ma
midagi poolikult teeksin! Minu abikaasa, kes on samuti
AA-lane, oli olnud üheksa aastat lesk ja mina olin olnud
kaheksateist aastat vallaline. Kohanemine on sellistes
oludes raske ja võtab aega, kuid me mõlemad tunneme,
et see on kahtlemata seda väärt. Me mõlemad sõltume
Jumalast ja Anonüümsete Alkohoolikute programmi
rakendamisest, et see ühine ettevõtmine õnnestuks.
   Kahtlemata on veel liiga vara öelda, kui edukas ma
tulevikus abikaasana olen. Küll aga tunnen, et see, et
ma lõpuks kasvasin punkti, kus ma üldse suutsin vastu
minna sellisele väljakutsele, on tipphetk selle mehe
loos, kes kaheksateist aastat elu eest põgenes.
                          (8)
     TA ALAHINDAS ENDA VÄÄRTUST
  Ometi leidis ta, et on olemas Kõrgem Jõud, kes uskus
temasse rohkem kui ta ise. Nii sündis AA Chicagos.

K     asvasin üles Ohio osariigis ühes Akroni lähedal
      asuvas väikelinnas, kus elu kulges sarnaselt iga
teise keskmise väikelinna omaga. Olin väga huvitatud
spordist ning tänu sellele ja vanemate mõjule ei joonud
ega suitsetanud ma ei põhikoolis ega keskkoolis.
  Kõik see muutus, kui asusin kolledžisse õppima. Pidin
kohanema uue seltskonna ja kaaslastega ning tundus,
et joomine ja suitsetamine on mõistlikud tegevused.
Kolledžis ja mitu aastat pärast seda jõin normaalselt,
piirdudes nädala­vahetustega.
  Pärast koolist lahkumist asusin tööle Akronisse ja
elasin vanemate juures. Kodune elu avaldas taas piiravat
mõju. Arvestasin vanemate tunnetega ja varjasin joomist
nende eest. See jätkus kuni mu kahekümneseitsmenda
eluaastani. Siis hakkasin reisima, minu tööpiirkonnaks
said Ameerika Ühendriigid ja Kanada. Kuna mul oli nii
palju vabadust ning piiramatu kuluarve, hakkasin peagi
igal õhtul jooma, lollitades end, et see kõik kuulub töö
juurde. Nüüd tean, et 60 protsenti ajast jõin ma üksi,
mitte koos klientidega.

                          258
          TA ALAHINDAS ENDA VÄÄRTUST                   259
   1930. aastal kolisin Chicagosse. Varsti pärast seda,
suuresti majandussurutise tõttu, avastasin, et mul on
palju vaba aega ja et väike hommikune jook aitab. 1932.
aastaks jõin juba kaks, kolm päeva jutti. Samal aastal
sai mu naisel minu joomisest kodus täiesti villand ja ta
helistas mu isale Akronis, et too mulle järele tuleks. Ta
palus minuga midagi ette võtta, sest tema ei suutnud.
Ma olin talle tülgastav.
   See oli algus viieaastasele edasi-tagasi pendeldami-
sele minu Chicago kodu ja Akroni vahel, et kaineks
saada. Sel perioodil, muutusid joomingud järjest sage-
dasemaks ja kestsid kauem. Kord tuli isa koguni Flori-
dasse, et aidata mul kaineks saada, kui hotelli juhataja
talle helistas ja ütles, et kui isa tahab mind veel elusana
näha, peaks ta kiiresti kohale tulema. Mu naine ei suut-
nud mõista, miks ma isa jaoks kaineks saan, aga tema
jaoks mitte. Nad said kokku ja isa selgitas talle, et ta
lihtsalt võttis mul püksid, kingad ja raha ära, et ma ei
saaks alkoholi osta ja ma lihtsalt pidin kaineks saama.
   Ükskord otsustas ka mu naine seda katsetada. Leid-
nud kõik korterisse ära peidetud pudelid, võttis ta mu
püksid, kingad, raha ja võtmed ära, viskas need tagu-
mise magamistoa voodi alla ning pani ukse lukku. Kella
üheks öösel olin ma meeleheitel. Leidsin paari villaseid
sokke, mingid valged flanellpüksid, mis olid mulle põl-
vini, ning vana jope. Tõmbasin esiukse niimoodi kinni,
et pääseksin tagasi sisse, ja läksin välja. Puhus jääkülm
tuul. Oli veebruar, maa oli kaetud lume ja jääga ning
ma pidin jalutama neli kvartalit lähima takso­peatuseni,
kuid kohale ma jõudsin. Lähimasse baari sõites luiska-
sin taksojuhile sellest, kui hoolimatu inimene mu naine
on ja kui vääriti ta mind mõistab. Selleks ajaks, kui me
260       ANONÜÜMSED ALKOHOOLIKUD
baari jõudsime, oli ta valmis mulle oma raha eest liitri
alkoholi ostma. Kui me siis tagasi korterisse jõudsime,
oli ta nõus kaks-kolm päeva ootama, kuni ma oma ter-
vise korda saan, et saaksin alkoholi ja sõidu eest tasuda.
Ma olin hea müügimees. Mu naine ei saanud järgmisel
hommikul aru, kuidas ma rohkem täis olin kui eelmisel
õhtul, kui ta mu pudelid ära oli võtnud.
   Pärast eriti raskeid jõule ja aastavahetust võttis isa
mind 1937. aasta jaanuari alguses uuesti käsile, et
teha läbi tavapärane kainestamisrutiin. See seisnes
kolme-nelja päeva ja öö jooksul ringi tammumisest,
kuni ma soostusin sööma. Seekord oli tal ettepanek.
Ta ootas, kuni olin täiesti kaine, ja päev enne seda, kui
pidin tagasi Chicagosse sõitma, rääkis ta mulle väike-
sest rühmast meestest Akronis. Tuleb välja, et neil oli
minuga sama probleem, kuid nad olid selle vastu midagi
ette võtnud. Väidetavalt olid nad kained, õnnelikud ja
eneseväärikuse ning naabrite lugupidamise tagasi võit-
nud. Ta mainis neist kahte, keda olin aastate jooksul
tundnud ja soovitas mul nendega rääkida. Minu tervis
oli aga taastunud ja pealegi, arutlesin endamisi, olid nad
palju hullemad kui mina võiksin kunagi olla. Alles aasta
eest olin ma näinud Howardit, endist arsti, kes nuias
joogi jaoks kümnesendist. Nii madalale ma ei langeks.
Ma oleksin vähemalt kakskümmend viis senti küsinud!
Niisiis ütlesin isale, et saan ise hakkama ning ma ei joo
kuu aega tilkagi ja pärast seda ainult õlut.
   Minu suhtumine oli täiesti muutunud, kui isa mitu
kuud hiljem jälle Chicagosse mind üles korjama tuli.
Ma ei suutnud ära oodata, et talle teatada oma soovist
abi saada. Kui Akroni meestel on midagi, siis tahan
ka mina seda ja teen selle saamiseks kõik. Alkohol oli
minust võitu saanud.
          TA ALAHINDAS ENDA VÄÄRTUST                    261
  Ma mäletan veel väga selgelt, kuidas ma kell üksteist
õhtul Akronisse jõudsin ja sellesama Howardi voodist
välja ajasin, et ta mind aitaks. Sel õhtul jutustas ta mulle
kaks tundi oma lugu. Ta rääkis, et oli teada saanud, et
joomine on surmaga lõppev haigus, mis koosneb aller-
giast koos sundmõttega. Kui joomine on muutunud har-
jumusest sundmõtteks, oleme täiesti lootusetud ja meid
ootab ees, kas eluaegne hullumaja − või surm.
  Ta rõhutas väga oma suhtumise muutumist elu ja ini-
meste suhtes, ning enamik tema hoiakutest olid olnud
minu omadele väga sarnased. Vahepeal tundus, et ta
jutustab minu lugu! Olin arvanud, et olen teistest täiesti
erinev ning hakanud pisut ära keerama. Eraldusin üha
enam ja enam ühiskonnast, tahtes olla oma pudeliga
üksi.
  Siin oli mees, kellel oli põhimõtteliselt sama­sugune
ellusuhtumine, selle vahega, et ta oli midagi ette
võtnud. Ta oli õnnelik, nautis elu ja inimesi ning hakkas
oma arstipraksist tagasi saama. Mõeldes sellele esime-
sele õhtule, mõistan, et mul tekkis esmakordselt lootus.
Tundsin, et kui see on õnnestunud temal, siis võib see
juhtuda ka minuga.
  Järgmise päeva pärastlõunal ja õhtul külastasid mind
veel kaks meest, kes jutustasid mulle oma lood, ning
rääkisid, mida nad teevad sellest traagilisest haigusest
tervenemiseks. Nende olekust kiirgas rahulikkust,
rõõmu ja meelerahu. Järgmise kahe või kolme päeva
jooksul suhtles minuga veel käputäis tegelasi sõprus-
konnast, kes julgustasid mind ja rääkisid, kuidas nad
püüavad seda tervenemis­programmi oma ellu raken-
dada ja millist rõõmu see neile pakub.
  Esimesel koosolekul lubati mul osaleda alles pärast
seda, kui kaheksa või üheksa inimest olid mind põhjali-
262       ANONÜÜMSED ALKOHOOLIKUD
kult juhendanud. Toimus see kellegi kodus, elutoas ning
seda juhtis Bill D, esimene inimene, kellega Bill W ja dr
Bobi töö oli olnud edukas.
   Koosolek koosnes vast kaheksast-üheksast alkohooli-
kust ja nende seitsmest või kaheksast naisest. See erines
praegustest koosolekutest. Suurt AA raamatut ei olnud
veel kirjutatud ja muud kirjandust peale mõnede usu-
liste brošüüride neil kasutada ei olnud. Programmi anti
edasi suusõnaliselt.
   Koosolek kestis tund aega ja lõppes Meie Isa palvega.
Pärast seda suundusime kõik kööki, kus jõime kohvi,
sõime sõõrikuid ja arutlesime kuni varajaste hommiku­
tundideni.
   Kogu see koosolek avaldas mulle väga muljet, sealhul-
gas see, kui rõõmsad nad vaatamata oma materjaalsete
vahendite nappusesele olid. Suure majanduslanguse
ajal olid kõigil selles väikeses rühmas rahaprobleemid.
   Esimesel reisil viibisin Akronis kaks või kolm nädalat,
püüdes ammutada nii palju kui võimalik endasse seda
programmi ja filosoofiat. Et näha, kuidas pered prog-
rammi ellu rakendavad, olin väga palju aega koos Dr
Bobiga, kui tal mahti oli. Veetsin aega veel paari-kolme
inimese kodus. Üritades näha, kuidas kogu perekond
programmi järgi elab. Igal õhtul kohtusime kellegi pool,
jõime kohvi, sõime sõõrikuid ning veetsime koos selts-
kondliku õhtu.
   Päev enne Chicagosse naasmist kutsus dr Bob mind
enda kontorisse – tal oli vaba pärastlõuna, ja me käisime
kolme-nelja tunni jooksul põhjalikult läbi Kuuest Sam-
must koosneva programmi, nagu see tol ajal oli. Need
kuus sammu olid:
   1. Täielik enese kahandamine.
          TA ALAHINDAS ENDA VÄÄRTUST                263
   2. Sõltumine Kõrgemast jõust ja temalt juhatuse
      saamine.
   3. Moraalne inventuur.
   4. Pihtimine.
   5. Hüvitamine.
   6. Jätkuv töö teiste alkohoolikutega.
   Moraalse inventuuri juures tõi ta välja mitu minu
halba iseloomujoont või puudust nagu isekus, ülbus,
armukadedus, hoolimatus, sallimatus, tujutus, sarkasm
ja vimmapidamine. Me arutasime need põhjalikult läbi
ja lõpuks küsis ta minult, kas ma soovin, et need ise-
loomupuudused minult kõrvaldatakse. Kui ma vasta-
sin jaatavalt, põlvitasime mõlemad tema laua juures
ja palvetasime, paludes mõlemad, et need puudused
eemaldataks.
   Mul on see pilt väga selgelt meeles. Isegi kui ma
peaksin elama saja-aastaseks, jääb see mulle eredalt
meelde. See oli väga muljetavaldav ning ma soovin,
et iga AA-lane saaks tänapäeval kogeda sellist toetust
oma tugiisikult. Ma arvan, et aitas ka see kuidas Dr
Bob rõhutas väga tugevalt usulist vaatenurka. Tean, et
minule oli see abiks. See­järel juhatas Dr Bob mind läbi
hüvitamise sammu, kus ma koostasin nimekirja kõigist
inimestest, kellele olin kahju teinud, leides moodused
ja vahendid, kuidas aegamisi seda kahju heastada.
   Langetasin sel ajal mitu otsust. Esiteks otsustasin,
et proovin luua rühma Chicagos. Teiseks otsustasin, et
pean käima vähemalt iga kahe kuu tagant Akronis koos-
olekutel, kuni mul õnnestub Chicagos rühm käivitada.
Kolmandaks otsustasin, et pean seadma programmi
kõige muu ees esikohale, sealhulgas oma pere ees, sest
kui ma ei suuda jääda kaineks, kaotan ma nad niikuinii.
264       ANONÜÜMSED ALKOHOOLIKUD
Ilma kainuseta kaotaksin ka töö. Kui mul pole kainust ei
ole mul ka sõpru. Tol hetkel olidki ainult mõned järel.
   Järgmisel päeval pöördusin tagasi Chicagosse ja alus-
tasin oma niinimetatud sõprade või joomakaaslaste seas
jõulist kampaaniat. Nende vastus oli alati sama, kui neil
seda kunagi vaja läheb, võtavad nad minuga kindlasti
ühendust. Külastasin vaimuliku ja ühte arsti, keda
vanast ajast tundsin, ja nemad omakorda uurisid, kui
kaua ma kaine olen olnud. Kui vastasin, et kuus nädalat,
olid nad viisakad ja ütlesid, et võtavad minuga ühen-
dust, kui mõnda alkoholi­probleemiga inimest kohtavad.
   Pole mõtet vist lisada, et kulus üle aasta enne kui nad
minuga ühendust võtsid. Reisidel Akronisse, et oma
vaimu taastada ja teiste alkohoolikutega töötada, pärisin
Dr Bobilt aru selle viivituse kohta. Mis mul viga on, et
asjad ei edene? Ta vastas alati: „Kui sina oled õigel teel
ja aeg on õige, siis Jumal juhib. Sina pead alati valmis
olema ja jätkama kontaktide loomist”.
   Mõni kuu pärast oma esimest visiiti Akronisse tund-
sin end üsna üleolevalt ja arvasin, et mu naine ei kohtle
minusugust auväärset kodanikku piisavalt aupakli-
kult. Niisiis jõin ma end meelega purju, lihtsalt sel-
leks, et talle näidata, millest ta ilma jäi. Nädal hiljem
läks mul vaja üht vana sõpra Akronist, kes kulutas kaks
päeva mind kaineks tehes. See oli minu õppetund, et
moraalne inventuur ei tohi jääda vaid ühekordseks.
Alkohoolik peab jätkama igapäevast inventuuri, kui ta
soovib terveneda ja tervenenuks jääda. See oli minu
ainus libastumine. Sain väärt õppetunni. Suvel 1938,
peaaegu aasta pärast oma esmast kontakti Akroniga,
pöördus minu poole mu ülemus, kes oli programmist
teadlik. Ta küsis, kas ma saaksin aidata ühte ta müügi­
meest, kes väga palju joob. Läksin vaimuhaiglasse, kus
           TA ALAHINDAS ENDA VÄÄRTUST                     265
seda meest kinni peeti ja avastasin oma üllatuseks, et
ta oli huvitatud. Ta oli juba pikka aega tahtnud oma
joomisega midagi ette võtta, kuid ei teadnud, kuidas.
Veetsin temaga mitu päeva, kuid ma ei tundnud end
piisavalt pädevana, et talle ise programmi edasi anda.
Seega panin talle ette sõita paariks nädalaks Akronisse,
mida ta ka tegi, elades seal ühe AA perekonna juures.
Kui ta tagasi tuli, pidasime peaaegu iga päev koosole-
kuid.
   Paar kuud hiljem tuli Chicagosse elama üks mees,
kes oli olnud kontaktis Akroni rühmaga. Nüüd oli meid
kolm, kes jätkasid üsna regulaarselt mitteametlike koos-
olekute pidamist.
   Kevadel 1939 trükiti Suur Raamat ja meile saadeti
New Yorgi kontorist kaks päringut, mis olid ajendatud
veerandtunnisest raadiosaatest. Kumbki neist kahest
ei olnud ise huvitatud, üks oli ema, kes soovis oma poja
heaks midagi ette võtta. Soovitasin talle, et ta võiks
pöörduda oma poja kirikuõpetaja või arsti poole ja ehk
soovitavad nemad talle AA programmi.
   Poja noor arst võttis ideest kohe tuld ja kuigi ta ei suut-
nud teda veenda, leidis ta kaks kandidaati, kes olid sellest
programmist huvitatud. Meie kolm tundsime, et me ei
ole ülesande kõrgusel ja pärast mõnda kohtumist veen-
sime kandidaate, et ka nemad peaksid minema Akronisse,
kus nad saaksid näha kogenumat rühma tegutsemas.
   Samal ajal mõistis üks teine arst Evanstonis, et prog-
rammil on potentsiaali ja saatis meie juurde ühe naise,
et me temaga midagi ette võtaksime. Naine oli täis
entusiasmi ja käis samuti Akronis. Pärast tema naas-
mist 1939. aasta sügisel hakkasime kord nädalas pidama
ametlikke koosolekuid ja oleme seda jätkanud ning laie-
nenud.
266       ANONÜÜMSED ALKOHOOLIKUD
   Aeg-ajalt on mõnele meist antud võimalus näha,
kuidas väikesest seemnest võrsub hiiglaslik headus.
Minul on olnud selline võimalus nii üleriigiliselt kui ka
oma kodulinnas. Käputäiest liikmetest Akronis oleme
laienenud üle maailma. Ühest mehest, kes sõitis Chica-
gost Akronisse, oleme nüüd kasvanud enam kui kuue
tuhande liikmeni.
   Kuigi see väide võib näida kulunud, on viimased
kaheksateist aastat olnud minu elu kõige õnnelikumad.
Kui ma oleks jätkanud joomist, siis ma ei oleks saanud
viimast viitteist aastat nautida. Arstid olid andnud mulle
enne joomise lõpetamist kõige rohkem kolm aastat
elada.
   Hilisemas elus olen endale leidnud eesmärgi, mitte
suurte saavutuste kaudu, vaid igapäevases tegutsemi­
ses. Varasemate aastate hirmud ja ebakindlus on asen-
dunud julgusega igale päevale vastu astuda. Vanad
kannatamatud püüdlused maailma vallutada on asen-
dunud asjadega leppimisega sellisena nagu nad on. Ma
olen lõpetanud tuuleveskitega võitlemise ja püüdnud
selle asemel täita igapäevaseid väikesi ülesandeid, mis
on iseenesest tähtsusetud, küll aga täisväärtusliku elu
lahutamatu osa.
   Seal, kus mind kunagi pilgati, põlati ja haletseti,
tunnen nüüd paljude inimeste austust. Seal, kus olid
kunagi juhututtavad ja heade-aegade-semud, on mul
nüüd hulk sõpru, kes võtavad mind just sellisena, nagu
ma olen. Minu AA-s veedetud aastate jooksul olen
sõlminud palju tõelisi, ausaid ja siiraid sõprussuhteid,
mida pean alati kalliks.
   Enda hinnangul olen tagasihoidlikult edukas mees.
Minu materiaalne varandus ei ole suur. Küll aga on
          TA ALAHINDAS ENDA VÄÄRTUST               267
mu varanduseks sõprussuhted, julgus, enesekindlus ja
aus hinnang oma võimetele. Eelkõige olen saavutanud
kõige suurema, mis võib ühele inimesele osaks saada,
selleks on armastus ja mõistmine armuliselt Jumalalt.
Tema on tõstnud mind alkohoolsest risuhunnikust
usaldus­väärsele positsioonile, kus ma olen saanud nau-
tida rikkalikku tasu, mis tuleneb pisukese armastuse
väljendamisest teiste inimeste vastu ja nende teenimi-
sest, nii hästi kui ma suudan.
                            (9)
            KUNINGRIIGI VÕTMED
See elutark naine aitas käivitada AA Chicagos ja andis seega
oma võtmed paljudele edasi.


V      eidi rohkem, kui viisteist aastat tagasi, leidsin
       end abituna täieliku hävingu suunas liikumas,
milleni viis pikk rida laastavaid ja õnnetuid kogemusi.
Mul polnud jõudu muuta oma elu kulgu. Ma ei osanud
kellelegi selgitada, kuidas olin sellesse traagilisse tupi-
kusse sattunud. Olin kolmekümne kolme aastane ja mu
elu oli läbi. Olin sattunud väljapääsmatusse alkoholi- ja
rahustite rattasse, ning teadvusel olemine oli muutunud
talumatuks.
   Ma olin sõjajärgse keeluaja, pööraste 20ndate produkt.
Ajastu, mida iseloomustasid mässumeelsed ja enesekind-
lad naised, salajased baarid ja põuepudelid, poisipea­
soenguga naised ja apteegikauboid, John Held Juunior ja
­Scott Fitzgerald, kes kõik olid täis teeseldud keerukust.
 Kindlasti oli see peadpööritav ja segane periood, kuid
 enamik teisi, keda ma tundsin, olid tulnud sealt välja
 tasakaalukalt ja täiskasvanulikult.
   Lapsepõlvekeskkonda ei saanud ma samuti oma sega-
 duses süüdistada. Ma ei oleks saanud valida armasta-
 vamaid ja kohusetundlikumaid vanemaid. Mul oli igas
 mõttes võimalusterohke ja eeskujulik kodu. Mulle või-
 maldati parimad koolid, suvelaagrid, puhkuse- ja reisi-
 misvõimalused. Mul oli mõistlikuse piires võimalik saada
 kõik, mida soovisin. Olin tugev ja terve ning üsna sportlik.

                            268
