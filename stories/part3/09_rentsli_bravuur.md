(9)
RENTSLI BRAVUUR
Üksinda ja töövõimetult anti talle kohtu poolt kaks
valikut, otsi abi või mine vangi, ja nii tema teekond
õppimisvõimele algas.

S

ündisin ühes suuremas kesklääne linnas, päris
beebibuumi lõpul. Mu vanemad ei olnud heal
järjel, aga viiekümnendate keskel käisid nad tööl ja
püüdlesid Ameerika unelma poole. Minu isa oli endine
politseinik, kes oli lõpetanud õigusteaduse eriala ja
töötas pankadega ning kinnisvara maaklerina. Ema
oli lõpetanud tuntud ida-ranniku kolledži ajakirjanduse erialal ja kolis läände, et mu isaga abielluda ja
pere rajada. Nad mõlemad olid tööd rügavate Euroopa
immigrantide lapsed.
Sirgudes käisime vanema vennaga pühapäeviti kirikus
ja õppisime kihelkonnakoolis. Meil oli piisavalt söögi­
poolist ning eluks vajalikud baasvajadused rohkem kui
rahuldatud. Olin tark, aga vallatu laps ja mingil hetkel
otsustasin, et lihtsam on valetada kui kannatada oma
tempude tagajärgede pärast. Isale olid väga olulised
reeglid ja kord ning valetamist ei sallinud ta kohe üldse.
Meil oli palju konflikte. Muus osas oli minu varajane
lapsepõlv suhteliselt õnnelik.
Lõpuks läks mu vend kolledžisse ja mina hakkasin
omaette maailma avastama. Nautisin sõprade seltskonda ja me seiklesime palju. Sel ajal hakkasid pihta
minu esimesed katsetused alkoholiga. Minu lähenemisviis küpsusele ja täiskasvanueale oli reede õhtul sõpradega õlut või varastatud pudelit jagada. Koolis kujunes
501

502

ANONÜÜMSED ALKOHOOLIKUD

mul oma täielikku potentsiaali mitte ära kasutava noormehe maine. Mulle tundus, et kogu maailm võtab asju
liiga tõsiselt. Kui mina tajusin ennast rõõmujanulise ja
muretuna, siis teised nägid mind vastutustundetu ja
häbematuna. Mässajalik natuur hakkas pinnale kerkima.
Kuuekümnendate keskel tekkis mul võimalus külastada oma venda, kellel oli stipendium ühes California ülikoolis. Need olid peadpööritavad ajad ja minu
sealsed kogemused jätsid minusse sügava jälje. Õhus
oli muusika ja tänavatel tants. Pole ime, et keskläände
tagasi jõudes tekkisid mul probleemid distsipliiniga.
Pettunud kooli argistes tühisustes, muutus keskendumine aina raskemaks. Ihkasin muretut elu. 1968. a
sügiseks, lahkununa kolmest erinevast koolist, leidsin,
et mulle aitab. Kavatsusega alustada uut elu viskasin
õpikud nurka, kitarr seljas ja täis nooruslikku optimismi,
lahkusin kodust ning suundusin tagasi läänerannikule.
Minu toidupaluke hakkas peagi otsa lõppema ja tööd
oli raske leida. Proovisin kerjata, aga mõistin, et olin
selle jaoks liiga uhke või õigemini ei olnud piisavalt näljane. Hakkasin elama peost-suhu, aga mu ellujäämisoskused ei olnud nii head kui olin arvanud. Soojemate
ilmadega telkisin rannikuäärse maantee lähedal metsas.
Merelõvide haukumine ei lasknud magada. Talve lähenemisel jõlkusin rannapiirkonnas ja tänavatel, magasin
laoruumides ja räpastes hotellides või teesklesin hooajavälisel ajal linnas viibivat farmitöölisest migranti ja
ööbisin nende juures.
Mis oli alanud seiklusena, hakkas kujunema õudus­
unenäoks. Põgenemishetked sellest ebamugavast reaalsusest saabusid siis, kui mul õnnestus veenda kedagi

RENTSLI BRAVUUR

503

oma veini või viina minuga jagama. Jook rinnus, taastus
mu enesekindlus ja mu suund paistis mulle selgepiirilisena ning ma kümblesin oma kõrgelennulistes plaanides ja tulevikuunelmates. Joomine põgenemiseks
osutus sama oluliseks kui söömine elamiseks. Kogu
see rentsli bravuur ja sihikindlus põrmustusid kui seadusega pahuksisse sattusin. Võimud saatsid mu tagasi
keskläände, ainsaks varanduseks mu seljas olevad
riided.
Koju jõudes võlusin oma sõpru ülepaisutatud juttudega ebatavalistest inimestest ja veidratest juhtumustest, millest mõned olid ka tõesed. Me läksime kohe
jooma ja jätkasin sealt, kus pooleli olin jäänud. Eesmärk
oli alati ennast „täis juua”. Kuigi mul oli vahel raske
oma joomist talitseda, olin valmis rohkem pingutama.
Leidsin, et võti edukale joomisele oli sama, mis edukale
musitseerimisele – harjuta, harjuta, harjuta.
Peale katsetust ülikooliga, proovisin leida töökohta,
tihti pohmellisena. Leitud töökohad tundusid mulle
labastenad. Ma ei teadnud siis veel, et kõik tööd on
väärikad. Hooldustöö, galvaniseerimine, töö tehases ja
meditsiinitööstuses (peale prügi välja viimist, hakkasin
ma pihta riiulitega) olid kõik minu CV-s. Minu CV-sse
ei mahtunud varastamine, hilinemine, tööluus ja vallandamise põhjused. Olin üldiselt rahulolematu, kuid
ei taibanud, et probleem oli minus. Ihkasin peenemaid
asju, aga avastades, et need nõuavad pingutust, loobusin
ma neist, tembeldades need süsteemi lõksudeks. Minu
tulevikuplaan oli pigem leida tee äärest kotitäis raha.
Vaatamata minu joomisele, õnnestus mul natuke raha
kõrvale panna. Oma esimese tuhande dollari eest ostsin
mootorratta. Sellega hankisin elustiili, mitte transpordi-

504

ANONÜÜMSED ALKOHOOLIKUD

vahendi. Peale seda elasin aastaid mootorratturi eluviisi.
Mu elu, kohati karm ja põnev, tiirles mootorrataste ehitamise ja võidusõitmise ümber. Uued reeglid olid: sõida
täiega, ela täiega ja sure noorelt. Nädala sees hüppasin
kodukandis baarist baari. Nädalavahetused möödusid
kesklinna klubides. Aastate möödudes mu sõpruskond
aina kahanes. Mõned surid õnnetustes, mõned tapeti,
mõned läksid vangi ja mõned lihtsalt võtsid mõistuse
pähe, astusid välja ja said suureks. Viimased olid need,
keda ma ei mõistnud. Igatahes uusi sõpru ma ei saanud
ja leidsin end üha rohkem üksinda.
Seitsmekümnendate keskel sain ametiühingu all hea
palgaga töökoha terasetööstuses. Peatselt kandideerisin meistrimehe ametile ja hakkasin õppima elektriku
kutset. See töö oli palav, räpane ja ohtlik. Kõik töötasid
liikuva graafikuga ja oma vahetuse lõpus oli mul tunne
nagu oleksin läbi elanud tõsise katsumuse. Esimene
peatus oli kõrts mäe otsas. Tihti jäigi see viimaseks
peatuseks. Alkohol ei olnud seal ainus saadaval olev
lõõgastusvahend ja mulle polnud neist ükski võõras.
Seal sain ma oma esimese avatud baariarve, mis tähendas, et ükskõik kui põhjas mu näpud ka ei olnud, mulle
anti alati peale tööd oma napsid kätte. Samal ajal, kui
kutid minu ümber ostsid endale kodusid, lõid peresid
ja elasid vastutustundlikult, oli mul raskusi kommunaal­
arvete maksmise ja auto töökorras hoidmisega. Jälgisin
siiski, et baariarve saaks tasutud.
Minu elu sihiks sai pidev joobesolek. Pärast mõnda
napsi tundsin ennast palju normaalsema ja enesekindlamana. Muutusin arglikust erakust peoloomaks. Mu
naljad olid naljakamad, tüdrukud olid ilusamad, mängisin piljardit paremini ning plaadimasinast kõlasid pare-

RENTSLI BRAVUUR

505

mad lood. Suutsin vaadata inimestele otsa ja suhelda
neist silmapaistvamatega.
Aeg-ajalt käisin tööalastel täiendkursustel kolledžis.
Normaalsete inimeste seltskonnas taipasin, kui pööraseks olin muutunud. Minu armastatud individuaalsus
oli muutunud eraklikkuseks. Hakkasin muretsema, et
olen nõiaringis. Mul ei olnud sõpru – ainult tuttavad.
Seda tõsiasja kinnitasid ka kuuliaugud minu autos, mille
oli jätnud minult petta saanud tuttav. Ainus kergendus
oli pudelis, aga seegi hakkas alt vedama. Minu unistused olid ammu hääbunud, mu elul ei olnud eesmärki,
mu enesekindlus oli kadnunud ning joomine ei suutnud neid enam taastada nagu varem. Isiklik hügieen
jäi tagaplaanile. Esines perioode, kus ma üritasin olla
joomata, aga see oli raske ja lõppes harilikult kõige ebasobivamal hetkel. Erilisteks sündmusteks nagu pühad,
matused, tööintervjuud ja kohtuistungid, sain ennast
korda, ainult selleks, et viimasel hetkel libastuda ja
lennata pudelisse tagasi nagu bumerang. Planeeritud
kainus oli väga närvesööv.
Minu elu allakäiguspiraal hakkas tegema üha väiksemaid ringe. Mul oli nii palju liiklusõnnetusi ja trahve,
et see oleks pannud iga politseiniku kulmu kergitama.
Kui mul oli kindlustus, siis oli see suure riskikattega.
Muutusin aina salakavalamaks ja vähem silmatorkavalt
sõjakaks. Vaatamata aastatepikkusele seadusterikkumisele, suutsin enamasti hoiduda suurematest jamadest.
Paaril korral said nad mu peaaegu kätte, aga mul õnnestus nad mingi tehnilise nüansiga siiski ära petta või anti
mulle lihtsalt andeks. Lõpuks tuli mind kummitama üks
aastaid tagasi sooritatud apsakas. Olin peaaegu sunnitud seisma silmitsi föderaalse kohtusüsteemiga. Mulle

506

ANONÜÜMSED ALKOHOOLIKUD

hakkas tunduma, et olen kloun, kes žongleerib liiga
paljude pallidega. Iga pall kujutas endas probleemi,
mida ma õhus hoidsin. Mu käed hakkasid väsima ja
teadsin, et ma ei suuda seda enam kaua jätkata, kuid
ma ei kavatsenud alla anda. Minu uhkus ja ego ei oleks
lubanud. Minu probleemide põhjuseks olid ülemused,
kohtunikud, kaastöölised, advokaadid, parkimistrahvid,
baariarved, rahalaenajad, kommunaalarved, üürileandjad, mu tüdruksõber, inimesed keda olin petnud – suutmata näha kõige põhilisemat probleemi: minu joomine
ja mina ise. Teadsin juba mõnda aega, et ma tahan väga
sellelt karussellilt maha saada, kuid mul polnud aimugi,
kuidas.
Kohtunikul seevastu olid mõned ideed. Mind määrati elektroonilise jälgimisega koduaresti ja range järelvalvega katseajale, mille käigus pidin andma pisteliselt
uriiniproove. Vastasel juhul ootaks mind viis aastat
vangistust. Jätkasin veiderdamist kuniks võimudele sai
selgeks, et ma ei suuda oma katseaja tingimustest kinni
pidada. Ükskõik millised olid tagajärjed – ma ei suutnud joomist lõpetada ja loobusin proovimast. Kui kohus
mind mu rikkumiste pärast lõpuks kohale kutsus, anti
mulle kaks valikut: otsi abi või mine vangi. Pärast hoolikat vaagimist, valisin esimese. Nüüd saadetakse kas
mind kuhugi või mina saadan end kuhugi. Valisin teise
ja nad andsid mulle nädala, et teha vastavad korraldused. Viivitades võttis see lõpuks kolm nädalat. Taaskord,
olles meeleheitel nurka surutuna ja täieslikus põhjas,
sõnasin ainsa palve, mida ma endiselt teadsin: „Jumal
aita mind – kui sa mind seekord päästad, siis ei tee ma
seda enam kunagi.” Mu elu oli lõpuks muutunud juhitamatuks.

RENTSLI BRAVUUR

507

Ma polnud enam peoloom, olin pankrotis ja mu üüriarve oli maksmata. Mustad nõud kuhjunud kraanikaussi
ja hallitanud potid pliidil. Kotid prügi ja pudelitega
seisid ukse kõrval reas ja mu wc-pott oli umbes. Hunnikutes varastatud pahna lebas põrandal. Olin kandnud
samu riideid liiga kaua ja ma ei söönud muud kui valmis
makarone juustuga ja pirukaid. Kuuldes koputust uksel,
jooksin vannituppa ja piilusin aknast välja, et näha kes
tuli mind vahistama. Joomata olla oli võimatu, aga joomine ei aidanud. Sellises seisundis lahkusin kodust ja
kirjutasin ennast sisse haiglasse, kus mind ootas minu
viimne kohtupäev.
Olin tol hetkel nii purjus, et ei mäleta vastuvõtust
peale närilisuse midagi. Mõne tunni möödudes tundsin
ennast turvalisemalt. Minu kartus asendus vaikselt kergendustundega. Äkki nad siiski saavad mind aidata. Mul
ei olnud aimugi, kui raskeks mu tervislik seisund kujuneb. Võõrutuse esimesed viis päeva seitsmeteistkümnest olid täielik põrgu. Suutsin ainult voodis lamada.
Ma polnud aastaid nii pikalt kaine olnud. Nädala pärast
tundsin ennast pisut paremini ja hakkasin ümbrust
uurima. Mul hakkas tekkima asjade suhtes oma vastu­
arvamus. Leidsin, et arstid ja õed olid kompetentsed ja
asjatundlikud, kuid tajusin, et kuigi nad teadsid palju
alkoholismist, oli see pelgalt raamatutarkus − nad ei
olnud seda ise kogenud. Ma ei vajanud teadmisi. Vajasin lahendusi. Keegi peale lootusetute ei teadnud, mis
tunne on elada ilma lootuseta. Minu sisemine skeptik
lõi välja, otsides igat võimalikku lünka ja vabandust, et
kõike kahtluse alla seada ning tähelepanu oma seisundilt kõrvale juhtida. Algne optimism lõi kõikuma. Kas
see oli kogu lugu?

508

ANONÜÜMSED ALKOHOOLIKUD

Üks mees personalist hulgast tundus siiski olevat
teistsugune. Ta näis rahulik ja paistis midagi teadvat.
Ilmselgelt ei olnud see tüüp nii ametlik nagu teised, ja
kui ta rääkis mulle oma loo, olin üllatunud, kui sarnane
see oli minu omaga − ainult et tema ei teinud sellest
saladust. Ta mainis, et ta on Anonüümsete Alkohoolikute liige. Kuidas on võimalik, et ta oli välja teeninud
personali austuse, olles eelnevalt elanud kriminaalset
elu? Kuidas saab olla nii, et ta oli paljuski minu moodi,
aga oli leidnud tee tagasi? Siin oli keegi, kes on kaine,
samas lahe; alandlik, aga kindel oma põhimõtetes;
tõsine, aga mitte ilma huumorimeeleta. Ta oli keegi,
kellega suutsin suhestuda ja ehk isegi usaldada. Võibolla päästis ta mu elu lihtsalt oma kohalolekuga ja ta ei
tea sellest tänaseni midagi.
Järgmise paari päeva jooksul rääkisin jätkuvalt vähe,
aga kuulasin ja vaatasin. Sain aimu, kuidas Anonüümsed Alkohoolikud töötab ja kohtasin veel mõnda liiget.
Leidsin, et see ei ole midagi, mille nad koju minnes
haiglasse jätavad; see on eluviis. Mõistsin, et see on
vaimsus mitte religioon. Nägin, et nad olid rõõmsad ja
nad olid selles asjas ühel meelel: kui ma tahtsin oma ellu
sama muutust, mis oli toimunud nendega, siis pidi mul
olema valmisolek teha sama, mida nemad tegid. Ma olin
vaimustunud. Siin ma olin, täielik kõnts, ja nad kutsusid
mind sellele vaatamata endaga liituma. Tundsin, et kui
üldse soovin mingit muutust, siis parem juba nüüd. See
võib olla minu viimane võimalus. Pidin niikuinii ameti­
võimudega tegelema ja kaasa mängides ei olnud mul
midagi kaotada. Niisiis, lugesin nende raamatu läbi,
hakkasin nende sammudega tööle, ning nagu nad soovitasid (uksed lukus, tuled kustus) palusin Kõrgemalt
Jõult natukene abi. Lõpuks soovitasid nad tungivalt, et

RENTSLI BRAVUUR

509

ma osaleksin nende koosolekutel – eriti esimesel õhtul
pärast haiglast välja saamist.
Väljusin sealt ühel päikeselisel pärastlõunal. Kavatsesin sel õhtul koosolekule minna, aga ühtlasi oli mul
põhjust tähistamiseks ja kümme dollarit taskus. Olin
kakskümmend kaks päeva kaine olnud ja olin enda üle
uhke. Peagi hakkasid mu vanad instinktid taas võimust
võtma. Päikseline päev. Kümme dollarit. Tähistamine.
Hea enesetunne. Enne kui ma arugi sain, jalutasin ma
tagaukse kaudu sisse ühte joomakohta, mida vanasti
sageli külastasin. Sisenedes tundsin alkoholi lõhna ja
mu suu hakkas vett jooksma. Istusin leti äärde. Tellisin oma tavalise kokteili. Kas ma ei suuda kõigest ühte
päeva joomata olla? Kui viimane küsimus niipidi esitada, siis jah, suudaksin küll ühe päeva joomata olla.
Pealegi pidin ma sel õhtul koosolekule minema ja kes
teab, järsku on neil seal alkomeetrid. Panin oma dollari
letile, ronisin puki pealt maha ja jalutasin uksest välja.
Kui tahan, võin homme juua – ja see oligi minu plaan.
Sellel õhtul, minu esimesel koosolekul, käitusid kõik
nii nagu peab – nad panid mind tundma ennast teretulnuna. Kohtasin teisi endasuguseid ja see oli hea tunne.
Äkki see ongi päris asi. Niisiis läksin järgmisele koosolekule ja tundsin samamoodi. Siis järgmisele koosolekule.
Homsed tulid ja läksid ja kuni tänase päevani, pole ma
tundnud vajadust järgmise joogi järele. See oli üle kuue
aasta tagasi.
Mu tugiisiku sõnul on Suures Raamatus kõige olulisem asi sõna „meie” ja koosolekutel käimine tõi selle
minu ellu. „Tunnistasime, et olime jõuetud alkoholi
ees… ” Ma ei pidanud enam üksi olema. Kuna sõpruskond ja aktiivus innustasid mind ikka tagasi tulema,
jõudsin Kaheteistkümne Sammuga töötamiseni. Mida

510

ANONÜÜMSED ALKOHOOLIKUD

rohkem töötasin, seda paremini ennast tundsin. Hakkasin aega veetma oma tugiisiku ja teiste tegusate
liikmetega. Neid jälgides mõistsin, et tänulikkust väljandatakse, sellest ei räägita – tänulikkus on tegudes. Nad
mainisid, et olen õnnega koos, kuna mul on veel alles
mu autoromu, seega võiksin kaaluda nende inimeste
koosolekutele toomist, kellel pole nii hästi läinud. Mulle
tuletati meelde, et kõiketeadjatele ei saa midagi õpetada, nii et püsi õppimisvõimeline. Nad juhtisid sellele
tähelepanu, kui mu vanad käitumisviisid hakkasid taas
pead tõstma. Kui elu tundus liiga raske, siis tehti juttu
usalduse loomisest ja oma Kõrgemale Jõule toetumisest. Nad selgitasid, et probleemiks on jõu puudumine
ja lahendus on olemas. Haarasin AA-st kohe kinni ja
usaldasin nagu laps, et kui surun oma uhkuse piisavalt
alla ja järgin nende õpetust, saan minagi selle, mis neil
on. Ja see töötas. Alguses tahtsin lihtsalt võimud enda
kraest maha raputada. Ma ei osanud oodanud, et see
programm muudaks täielikult mu elukäiku või juhataks
mulle teed vabaduse ja õnnelikkuseni.
Endiselt väga kannatamatu, tahtsin saada kõike kohe.
Seetõttu samastusin nii hästi looga kogenematust uustulnukast ja vanast olijast. Kui uustulnuk läks vana olija
juurde kadestades tema saavutusi ja pikka kainuse­
staaži, lajatas vana olija käega vastu lauda ja pahvatas:
„Olen nõus vahetama kohe oma kolmkümmend kainus­
aastat sinu 30 päeva vastu!” Ta teadis, et uustulnuk ei
olnud veel mõistnud, et tõeline õnn peitub teekonnas,
mitte sihtkohas.
Niisiis, täna olen oma eluga palju paremas kohas,
nagu Anonüümsetes Alkohoolikutes lubati ja ma tean,
et neil on õigus, kui nad ütlevad, et läheb aina pare-

RENTSLI BRAVUUR

511

maks. Minu olud on pidevalt paranenud koos vaimse
elu kasvu ja küpsemisega. Kirjeldamaks neid tundeid
südames, jääb sõnadest väheks, kui mõtisklen sellest,
kui palju mu elu on muutunud, kui kaugele olen jõudnud ja kui palju on veel avastada. Kuigi ma ei tea, kuhu
mu teekond võib mind viia, siis tean, et võlgnen selle
Jumala armule ja kolmele sõnale Kaheteistkümnest
Sammust: jätka, täiusta ja harjuta.
Ah ja üks asi veel, mis mulle öeldi: Alandlikkuses
peitub võti.

