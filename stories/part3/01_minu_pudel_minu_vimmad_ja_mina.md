               (1)
 MINU PUDEL, MINU VIMMAD JA MINA
  Kogenud lapsepõlvetraumat ja saanud agulijoodi-
kuks, leidis see hulgus lõpuks Kõrgema Jõu, mis tõi talle
kainuse ja andis tagasi ammu kaotatud perekonna.

K       ui sõitsin tühjas kaubavagunis väikesesse mägi-
        linna, oleks mu pulstunud habe ja määrdunud
juuksed peaaegu vööni ulatunud, olnuks mul vöö olnud.
Mul oli seljas täidest kubisev räpane Mehhiko pontšo,
mille all haisev pidžaamapluus ja räbaldunud teksapük-
sid, mis omakorda topitud kontsata kauboi­saabastesse.
Ühes saapas kandsin nuga ja teises 38 kaliibrist revolv-
rit. Kuus aastat olin ellujäämise nimel võidelnud aguli-
tes ja sõitnud kaubarongiga läbi kogu maa. Ma polnud
ammu midagi söönud, nii et olin pooleldi nälginud ja
kaalusin alla 60 kilo. Olin tige ja purjus.
   Kuid ma ruttan sündmustest ette. Usun, et minu
alkoholism sai tegelikult alguse siis, kui olin üheteis-
taastane ja mu ema jõhkralt mõrvati. Kuni selle ajani
oli mu elu olnud paljuski samasugune nagu igal teisel
väikelinna poisil.
   Ühel õhtul ei jõudnud mu ema töölt autotehasest
koju. Järgmisel hommikul polnud temast endiselt kippu
ega kõppu; suure hirmuga kutsuti politsei. Kuna olin
memmekas, oli see minu jaoks eriti traumeeriv. Ja nagu
asi poleks saanud veel uskumatult hullem olla, tuli paar
päeva hiljem politsei ning arreteeris mu isa. Nad olid
leidnud ema vigastusi täis surnukeha linnast väljas põl-
lult ja tahtsid isa küsitleda. Sel hetkel hävines elu, mida
ma tundsin, täielikult! Mu isa vabastati peagi, sest polit-

                           437
438       ANONÜÜMSED ALKOHOOLIKUD
sei leidis mõrva sündmuskohalt prillid, mis ei kuulunud
talle. See vihje viis meheni, kes oli mu ema nii jõhkralt
tapnud.
   Koolis levisid õelad kuulujutud. Kodus valitses kaos ja
keegi ei rääkinud mulle, mis toimub, nii et ma tõmbusin
endasse ja proovisin ümbritsevat reaalsust välja lülitada.
Kui ma suudaksin teeselda, et seda ei ole, siis võib-olla
see kaobki. Muutusin äärmiselt üksildaseks ja trotsli-
kuks. Segadus, valu ja lein olid hakanud juba vaibuma,
kui ühes krimiajakirjas ilmus artikkel minu perekonna
õnnetusest. Koolis hakkasid lapsed taas kuulujutte levi-
tama. Tõmbusin veelgi rohkem endasse ning muutusin
vihasemaks ja eraklikumaks. Sedasi oli kergem, sest ini-
mesed jätsid mu rahule, kui käitusin tõrjuvalt juba enne
igasuguseid küsimusi.
   Kuna mu isa ei suutnud kõigi üheksa lapse eest
hoolitseda, tuli perekond laiali jagada. Umbes aasta
hiljem abiellus ta uuesti ja mu vanim vend pakkus, et
ta võtaks mind enda juurde. Tema ja ta vastne naine
püüdsid mind aidata, kuid ma olin lihtsalt nii kaitses,
et ei nemad ega keegi teine saanud suurt midagi teha.
Mõne aja möödudes võtsin vastu tööotsa toidupoes, kus
ma peale kooli sorteerisin limonaadipudeleid, ühtlasi
avastasin, et kui töötan piisavalt agaralt, suudan kõik
unustada. Lisaks oli see hea koht, kust õlut varastada ja
teiste õpilaste ees koolis kõva meest mängida. Niimoodi
saigi minu joomine alguse, see oli minu moodus valu
leevendada.
   Pärast mitu aastat kestnud poolkuritegelikku noorus­
põlve, olin piisavalt vana, et astuda mereväkke. Pää-
sedes minema oma kibestumise tekkekohast, arvasin,
et mu elu muutub paremaks ja joomine pole enam nii
hull. Kuid baaskursusel taipasin, et see ei ole lahendus.
       MINU PUDEL, MINU VIMMAD JA MINA               439
Disipliin, autoriteet ja tihe ajakava olid kõik mu loomu-
sega vastuolus, kuid kuna teenistus kestis kaks aastat,
pidi leiduma viis toime tulla vihaga ning siis vihkami-
sega, mis minu sees pulbitses. Igal õhtul istusin baaris
ja jõin, kuni mind välja visati. See aitas mul nädala üle
elada; nädala­vahetustel käisime lähedal asuvas klubis.
Seda kohta pidasid inimesed, kes jõid sama palju või
rohkem kui mina. Minust sai püsiklient. Tülid ja kaklu-
sed olid seal sagedased.
   Mul õnnestus need kaks aastat läbida, sain auväärse
teenistusest vabastuse ja mind saadeti oma teed. Jättes
mereväebaasi seljataha ja tundes koduigatsust oma vana
keskkonna järele, sõitsin pöidlaküüdiga tagasi vanasse
kodulinna venna juurde. Peagi sain maalrina tööd ühes
linna ehitusettevõttes. Nüüdseks oli joomine muutu-
nud mu elu lahutamatuks osaks.
   Paari sõbra kaudu kohtasin naist, kellest ma väga
hoolisin ning peagi olime abielus. Aasta hiljem sündis
meie tütar ja seejärel kaks poissi. Oh, kuidas ma oma
pesakonda armastasin! See kena väike pere oleks pida-
nud aitama mul paikseks jääda, kuid selle asemel mu
joomine süvenes. Lõpuks jõudis asi nii kaugele, et
minuga oli võimatu koos elada, ja mu naine andis sisse
lahutuse. Muutusin täiesti pööraseks ja šeriff käskis mul
linnast lahkuda. Teadsin, et kui ma jääksin linna, siis
viha minult lapsed röövinud naise vastu tekitaks mulle
palju pahandusi, mida ma välja ei kannaks, niisiis läksin
taaskord minema. Lahkusin oma vihkamise, vimma ja
seljas olnud riietega. Seekord igaveseks.
   Mind võis nüüd leida lähedal asuva suurlinnas agulist,
puruvaesena end unustusse joomas. Alguses sain üüri-
ja toiduraha juhutöid tehes, kuid peagi kulus kogu raha
käraka peale. Leidsin missionikeskuse, kus abivajajad
440       ANONÜÜMSED ALKOHOOLIKUD
said tasuta magada ja süüa. Seal aga oli nii palju putu-
kaid, toit nii kohutav ja inimeste seas nii palju vargaid,
et otsustasin magada väljas ja et sööma ei pea ka tege-
likult nii tihti. Avastasin, et hulguste laagrid, pargitud
autod ja mahajäetud hooned olid kenad kohad minu
pudelile, minu vimmadele ja minule. Keegi ei julgenud
mind tülitada! Olin täiesti hämmeldunud sellest, kuhu
elu oli mind viinud.
   Teised hulgused õpetasid mulle, kuidas kõige ohutu-
malt liikuva kaubarongi peale hüpata ja end kaitsta. Nad
seletasid mulle, kellelt on kõige lihtsam almust saada ja
kuidas neid üle kavaldada. Minu suurim mure oli toona
see, kuidas saada piisavalt alkoholi, et end reaalsusest
eemal hoida. Viha neelas mind endasse! Järgmise kuue
aasta jooksul kulgesin ma ühest agulist teise. Mulle sobis
ükskõik millises suunas liikuv kaubarong. Mul polnud
kuhugi minna. See oli kindel, ma ei eksinud ära, sest
mind ei huvitanud kunagi, kus ma olen! Sõitsin kolm
korda läbi Ameerika Ühendriikide ilma igasuguse plaa-
nita, ilma põhjuseta, pool ajast täiesti söömata. Jõlkusin
teiste omasuguste heidikute seltskonnas. Keegi ütles, et
Floridas, New Yorgis või Wyomingis otsitakse töölisi ja
me panime ajama. Selleks ajaks, kui lõpuks sinna jõud-
sime, öeldi meile, et enam palgalisi ei vajata. Sellest
polnud midagi, sest me ei tahtnud niikuinii tööd teha.
   Ühel palaval päeval, kui olin keset kõrbe mingis linnas
joomas, juhtus midagi ebatavalist. Tundsin, et olin jõud-
nud punkti, millest ma ei suutnud enam edasi minna.
Mul õnnestus leida kärakat ja et kõigist eemale saada,
hakkasin sügavamale kõrbesse minema, otsustades
jalutada kuni suren. Olles nii purjus, et ei suutnud ain-
satki sammu astuda, kukkusin maha ning ulgusin: „Oh,
jumal! Palun aita mind!” Ma vist minestasin, sest tulin
       MINU PUDEL, MINU VIMMAD JA MINA                  441
teadvusele ja leidsin tee tagasi linna alles mitu tundi
hiljem. Ma ei taibanud toona, mis pani mind surma
suhtes ümber mõtlema. Täna tean, et minu Kõrgem
Jõud, võttis mu elu üle.
   Selleks ajaks olin ma nii metsistunud pilguga ja
räpane, et inimesed kartsid mind. Vihkasin nende
hirmunud nägusid, kui nad mind nägid. Nad vaata-
sid mind, nagu ei oleks ma inimene, ja võib-olla ma ei
olnudki. Ühes suures linnas hakkasin magama ventilat-
sioonirestidel ja tekina tõmbasin endale peale kiletüki,
et ma ära ei külmuks. Ühel ööl leidsin riiete äraandmise
konteineri, kuhu ma pääsesin sisse; see oli mõnusalt soe
magamiskoht ja hommikul sain uued riided. Keset ööd
viskas keegi veel riideid juurde. Avasin kaane, vaatasin
välja ja hüüdsin: „Tänan!”. See naine tõstis käed taeva
poole ja lidus minema, karjudes: „Issand, Issand!”. Ta
hüppas oma autosse ja lahkus kummide vilinal.
   Vaevalt leidub kurvemat vaatepilti, kui mina sellelt
vagunilt maha hüppamas, ilmselt olin nii õnnetu ja
hale kuju, kui üks mees üldse olla saab. Leidsin tüh-
jana seisva külmutusvaguni ning asusin sellesse elama.
Siinkandis oli sotsiaaltoetust väga lihtne saada, seega
läksin seda taotlema. Nüüd sain ma süüa! See oli minu
kolmas kord selles linnas, seega suundusin otse oma
lemmikbaari. Kohtasin baaridaami, kes jõi nagu kaevul
ja ma polnud nii õelat naist varem näinud, kuid tal oli
elamispind, nii et kolisin tema juurde. Nõnda algaski
elu suurim armulugu!
   Mul oli lõpuks ometi katus pea kohal, voodipesu ja
toit! Me ei teinud midagi muud kui jõime ja kaklesime,
aga kuna ta käis baaris tööl, siis hoidis see meid ree peal.
Meil oli raha ainult alkoholi jaoks ja jõime mitu kuud
vahetpidamata. Ükskord kärakajahile minnes kohtasin
442       ANONÜÜMSED ALKOHOOLIKUD
üht oma vana hulgusest sõpra, vanemat meest. Mäleta-
sin teda kui ülisuurt joodikut, „alkohoolikut”. Ja siin ta
nüüd oli, kõndides mulle tänaval vastu valge särgi, lipsu
ja ülikonnaga ning nähes vapustav välja! Suur naeratus
näol rääkis ta mulle, et ta on joomisest loobunud, kuidas
tal see õnnestus ja kui palju paremini ta end tunneb.
Minu esimene mõte oli, et kui tema seda suudab, siis
suudan ka mina – ja pareminigi, sest mina olen alles
kolmekümne kolme aastane.
   Ta viis mind klubisse, kus olid veel mõned tervene-
nud alkohoolikud. Jõin kohvi, samal ajal kui nad kõik
rääkisid mulle, kuidas nad olid muutunud. Tundus, et
nende jutus võib iva olla! Kui nemad seda suutsid, siis
võib-olla, tõepoolest võib-olla, suudan ka mina. Nende
entusiasm oli nakkav. Minus kasvas põnevus, ent mul
polnud aimugi, miks. Tormasin oma sõbratarile jutus-
tama, mis oli juhtunud ja kui tore oleks, kui me joomise
lõpetaksime. „Sa oled hull!” karjus ta mulle. „Sa võid
lihtsalt oma tagumiku tagasi sinna külmutusvagunisse
vedada, minul on veel pidusid pidada!”. Ehkki näis, et
ma ei suutnud talle oma erutust edasi anda, jätkasin
jutustamist.
   Järgmisel päeval jätsime me mõlemad joomise maha.
Ei ole sõnu, millega kirjeldada, miks või kuidas see
juhtus; see lihtsalt juhtus. See oli ime! Iga järgnev kai-
nena veedetud päev, oli järjekordne kingitus Kõrgemalt
Jõult, millest olin loobunud pikki aastaid tagasi.
   Järgmisel aastal hakkasime tööle linnast väljas asuvas
laagris, kuhu saadeti joodikuid võõrutusele ja kainene-
misele. Meie ülesanne oli hoolitseda selle eest, et neil
oleks toitu ja et nad pahandustesse ei satuks. Mõlemad
ülesanded olid kohati peaaegu võimatud, kuid me üri-
tasime. AA vanade liikmete toel pidasime vastu ühe
       MINU PUDEL, MINU VIMMAD JA MINA                443
aasta. See oli vabatahtlik töö ja meil oli enda jaoks vähe
raha. Kui aasta läbi sai, vaatasin läbi nimekirja alko-
hoolikutest, kes olid laagrist läbi käinud, neid oli kokku
178. Hüüatasin oma kaaslasele: „Mitte ükski neist ei
ole tänaseks kaine!”. „Jah,” vastas ta, „aga mina ja sina
oleme!”. Ja sellel õnnelikul noodil me abiellusimegi.
   Minu tugiisik sõnas mulle, et kui tahan luua suhet
oma Kõrgema Jõuga, on mul tarvis muutuda. Ühel
õhtusel koosolekul kuulsin ühte liiget lausumas: „Asi ei
ole selles, kui palju sa jood, vaid selles, mida joomine
sinuga teeb.” See mõte muutis kogu mu suhtumist.
Loomulikult pidin alistuma ja võtma omaks, et olen
alkohoolik. Mul oli raske loobuda vihast oma endise
naise vastu, kes röövis mult lapsed, mehe vastu, kes
mõrvas mu ema, ja isa vastu, kes mind minu arvates
hülgas. Kuid need vimmad leevenesid aja jooksul, kui
hakkasin mõistma omaenda iseloomu puudusi. Tut-
vusin mõnede lähedalasuva kloostri munkadega, kes
kuulasid mu lugu mõningase imestusega ja aitasid mul
ennast mõista. Samal ajal aitas minu tugiisiku ja teiste
meid oma tiiva alla võtnud vanade olijate armastus meil
ühiskonnaga taasühineda.
   Tasapisi sulas mu jäätunud süda ning ma muutusin
sedamööda, kuidas kasvas minu suhe Kõrgema Jõuga.
Elu hakkas omandama täiesti uut tähendust. Ma heas-
tasin võimalikud kahjud, kuid teadsin, et pean naasma
lapse­põlvekodusse, et see osa oma minevikust ära klaa-
rida. Paraku aga olime selleks hetkeks omaenda värvimis-
tööde ettevõttega sedavõrd hõivatud, et aastad möödusid,
ja võimalust koju tagasi minna lihtsalt ei tekkinud.
   Nüüd kus, joomise maha jätsime päevale järgne-
nud kuudest on saanud aastatad, olen järjest rohkem
pühendunud sellele programmile, mis ei päästnud
444       ANONÜÜMSED ALKOHOOLIKUD
ainult minu, vaid ka mu abikaasa elu. Lõpuks hakkasin
osalema AA teenimises ja aitasin käivitada üldteenin-
dust meie rühmadele. Me mõlemad hakkasime aktiiv-
selt osalema üldteeninduses ja reisisime koosolekutele
üle kogu riigi. Minu üllatuseks anti meile mõlemale
võimalus olla üldteeninduse konverentsi delegaadid.
Millist rõõmu see meile pakkus! Üks minu meelde­
jäävamaid hetki oli see, kui konverentsi avamisel ütles
AA üldteeninduse juhatuse esimees: „Me kõik oleme
täna õhtul siia kogunenud mitte üksikisikutena, vaid sel-
leks, et üheskoos aidata kaasa Anonüümsete Alkohoo-
likute paremaks muutmisele kogu maailmas.” Meenus
aastate­tagune hetk, kus ma olin sellesama hotelli ees
ventilatsioonirestil, püüdes mitte ära külmuda. Olin
rabatud Jumala armust, et ma lihtsalt saan siin olla!
   Ühel päeval küsis üks mu elukutselisest kirjanikust
sõber, kas ta võiks minu eluloo ajakirjas avaldada. Ta
kinnitas mulle, et anonüümsusega probleeme ei teki
ja ma nõustusin. Olin selleks ajaks olnud peaaegu
kakskümmend viis aastat kaine ja mul polnud aimugi,
mida Jumal, nagu mina teda mõistsin, minu heaks teha
kavatses. Minu vanim vend, kes oli mind enda juurde
elama võtnud, oli juhuslikult selle ajakirja tellija ja
sattus lugema seda artiklit. Nii käivitus hämmastav
sündmuste­ahel, mis on muutnud mitte ainult meie,
vaid ka minu pere ja paljude teiste inimeste elusid. See
ei ole vähemat, kui moodsa aja ime. Jumal on teinud
minu jaoks seda, mida ma ise ei suutnud teha!
   Artiklis oli ära toodud minu elukohajärgse linna nimi,
nii et pärast seda, kui mu vend ja tema naine olid loo
lugemise lõpetanud, helistasid nad numbriinfosse ja
siis minule – rääkisime esimest korda üle kolmekümne
       MINU PUDEL, MINU VIMMAD JA MINA               445
aasta. Ma puhkesin nutma ja nemad samuti. Nad rääki-
sid, et pärast minu kadumist abielulahutuse järel oli mu
perekond korduvalt püüdnud mind üles leida. Nad olid
mures, sest keegi oli neile öelnud, et ma olen kas surnud
või riigist lahkunud. Tundsin end halvasti, et olin neid
niimoodi muretsema pannud, kuid oma enesekesksu-
ses polnud mulle lihtsalt pähegi tulnud, et nad võiksid
nii palju hoolida. Rääkisin järgmise kahekümne nelja
tunni jooksul ükshaaval kõigi oma vendade ja õdedega.
Vend andis mulle mu omaenda tütre telefoninumbri,
keda ma polnud kakskümmend seitse aastat näinud,
ja ma helistasin talle. Seejärel rääkisin oma mõlema
pojaga. Oh, Jumal, milline kogemus! Kõik mälestused
ja kaotatud aastad haarasid mind nii endasse, et mul oli
raske isegi rääkida. Veetsin mitu nädalat nuttes, sest
kõik vanad valud tõusid taas pinnale ning paranesid siis.
   Hiljem toimus meil minu kodulinnas suur perekonna
taasühinemine. See oli meie kõigi jaoks õnnelik päev,
kui me esimest korda pärast lahkuminekut taas koos
olime. Mu isa oli surnud, kuid kõik tema lapsed olid seal
koos oma peredega – suur ja rõõmsameelne seltskond.
Lõpuks, pärast kõiki neid pere peale mõelnud aastaid
oli mu Kõrgem Jõud minu sõbra kaudu lahti haruta-
nud kõik segased asjaolud ja võimaldanud mul heastada
tehtud kahju neile inimestele, kellele minu kibestumus
oli haiget teinud.
   Usun, et olen elav tõestus AA ütlusele. „Ära anna
enne alla, kui juhtub ime.”
