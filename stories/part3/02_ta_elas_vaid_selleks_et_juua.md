# Ta elas vaid selleks, et juua

                   (2)
     TA ELAS VAID SELLEKS, ET JUUA
  „Mulle oli loetud moraali, mind oli analüüsitud, sõi-
matud ja nõustatud, kuid keegi polnud kunagi öelnud,
„Ma samastun sellega, mis sinuga toimub. See juhtus ka
minuga ja ma toimisin selles suhtes nii.”

V      aadates oma elule tagasi, ei näe ma ühtki
       märki, mis oleks võinud mind või mu perekonda
hoiatada meid peagi tabava alkoholismi laastava mõju
eest. Meie kollektiivses mälus ei esinenud kummaski
pereliinis joomist. Pärineme pikkade traditsioonidega
lõuna-­osariikide babtistidest misjonäride perest. Minu
isa oli pas­tor ja me käisime igal pühapäeval koos perega
tema kirikus ning olin nagu nemadki usutöös väga
aktiivne. Ühtlasi olid mu vanemad pedagoogid; isa oli
minu koolis direktor ning ema õpetaja. Nad mõlemad
olid väga lugupeetud kogukonnaelu eest­vedajad. Meie
peres oli hoolivust ja ühtekuuluvustunnet. Meiega koos
elas minu emapoolne vanaema, sügavalt usklik naine,
kes aitas mind kasvatada ja oli elav näide tingimusteta
armastusest.
   Moraalseid väärtusi ja õppimise tähtsust rõhutati
mulle juba varakult. Mulle õpetati, et kui sa oled hästi
haritud ja moraalselt väljapaistev, siis ei ole midagi, mis
võiks sinu edule selles või järgmises elus takistuseks
saada. Lapse ja noore mehena olin evangeelne – sõna
otseses mõttes moraalsest innukusest ja intellek-
tuaalsetest ambitsioonidest joobunud. Ma olin koolis
silma­paistev ja unistasin õpetajakarjäärist ning teiste
aitamisest.

                           446
          TA ELAS VAID SELLEKS, ET JUUA                447
   Alles täiskasvanuna, perest eemal olles ja maineka
ida-ranniku ülikooli tööalase praktika käigus, proovi-
sin ma esmakordselt kangemat alkoholi. Olin varemgi
mekkinud pisut õlut ja veini ning juba ammu otsusta-
nud, et puuviljamahl maitseb paremini. Ma ei olnud
kunagi baaris käinud, kuni ühel õhtul veensid mõned
kaa­süliõpilased mind minema koos nendega kokteili­
baari. Olin vaimustuses. Mäletan siiani udust, suitsust
atmosfääri, vaikset häält, jää kõlinast klaasides. See oli
väga stiilne. Kuid kõige eredamalt meenub mulle see
esmane soe tunne, mille viski mu kehasse tõi.
   Jõin sel õhtul nii palju, et keegi ei uskunud, et ma ei
olnud pidev alkoholitarvitaja, ühtlasi ei jäänud ma täis,
kuigi kõiki seiku tollest õhtust järgmisel päeval ei mäle-
tanud. Kõigest muust tähtsam oli sel õhtul aga see, et
kuulusin sinna. Olin universumis omal kohal; tundsin
end inimestega mugavalt. Hoolimata minu aktiivsest
kiriku- ja koolielust lapsena olin end alati tundnud eba-
mugavalt; tegelikult olin inimeste keskel väga närviline
ja ebakindel ning enamasti sundisin end olema seltsiv
nagu mu vanemad, sest pidasin seda enda kohuseks.
Kuid tol ööl baaris oli kõik teisiti. Vähe sellest, et olin
täiesti rahulik, ma armastasin päriselt kõiki võõraid ini-
mesi enda ümber ja mulle tundus, et nad armastasid
mind vastu ja seda kõike tänu sellele võlujoogile, alko-
holile. Milline avastus! Milline ilmutus!
   Järgmisel aastal alustasin õpetajakarjääri. Minu esi-
mene töökoht oli kolledžis, mis asus kaheksakümne
kilomeetri kaugusel minu kodulinnast. Veel enne kooli­
aasta lõppu paluti mul joomise tõttu ametist lahkuda.
Selle lühikese aja jooksul olin võtnud joomise, kui elu-
stiili omaks. Ma armastasin kärakat. Armastasin inimesi,
448       ANONÜÜMSED ALKOHOOLIKUD
kes jõid, ja kohti, kus nad jõid. Kuigi olin kaotanud oma
esimese töökoha ja häbistanud oma perekonda, ei
tulnud mul tol ajal kordagi pähe, et probleem võiks olla
alkoholis. Alates esimesest õhtust baaris, aasta varem,
olin langetanud märgilise otsuse, mis suunas minu elu
paljudeks aastateks: Alkohol oli minu sõber ja ma järg-
neksin talle maailma lõppu.
   Pärast esimest töökohta kaotasin oma joomise tõttu
veel palju teisi. Õpetasin paljudes koolides ja erinevates
osariikides. Ma ei olnud enam see moraalne noormees,
kes oli näinud oma saatust selles, et aidata inimestel
paremini elada. Olin valjuhäälne ja ülbe, vihane, väär-
kohtlev, alati teisi süüdistav ja vastanduv. Mind vahistati
ja sain peksa. Ropendasin palju ning olin sageli purjus
nii tundides kui ka avalikes kohtades. Viimaks lõppes
minu õpetajakarjäär täiesti häbistatult. Mu perekond ei
mõistnud, mis minuga toimub, ma ise ka mitte. Selge-
matel hetkedel täitis mind häbi, süütunne ja kahetsus;
olin muutunud häbiväärseks kõigile, kes minusse usku-
sid; teiste jaoks olin muutunud naljanumbriks. Tahtsin
surra. Nüüd oli alkohol jäänud minu ainsaks sõbraks.
   Lõpuks sattusin vaimuhaiglasse, mis ilmselt päästis
mu elu. Ma ei mäleta, kuidas sinna sattusin; tean vaid, et
olin muutunud suitsiidseks. Tundsin seal end mugavalt
ja mõni kuu hiljem nutsin, kui mind sealt välja kirjutati.
Selleks ajaks oli selge, et ma ei tule maailmas toime.
Tundsin ennast haigla trellitatud akende taga turvaliselt
ja tahtsin kogu ülejäänud eluks sinna jääda. Juua seal ei
saanud, kuid rahusteid ja teisi ravimeid oli külluses ning
tarvitasin neid meelsasti. Sõna alkohoolik ei mainitud
kordagi. Ma ei usu, et arstid alkoholismist minust palju
rohkem teadsid.
   Kui mind hullumajast välja lasti, kolisin suurlinna,
et alustada uuesti. Mu elu oli muutunud lõputuks uute
          TA ELAS VAID SELLEKS, ET JUUA                 449
alguste jadaks. Ajapikku haarasin taas joogi, leidsin häid
töökohti ja kaotasin need, nagu varemgi. Kogu hirm ja
kahetsus ning kohutav depressioon tulid kümnekord-
selt tagasi. Mulle ei jõudnud ikka veel pärale, et joo-
mine võib olla kogu selle viletsuse põhjuseks. Müüsin
oma väärikuse maha. Müüsin oma verd. Olin prostituut;
ja jõin veelgi rohkem. Jäin kodutuks ja magasin bussi- ja
rongijaamades. Korjasin kõnniteedelt sigaretikonisid
ja rüüpasin koos teiste joodikutega ühisest veinipude-
list. Jõin end meeste munitsipaalvarjupaika ja muutsin
selle koduks. Kerjasin raha. Selleks ajaks elasin ainult,
et juua. Ma ei pesnud ennast ega vahetanud riideid;
haisesin; jäin kõhnaks ja haigeks; hakkasin hääli kuulma
ja võtma neid surmaendena. Olin hirmul, ülbe, vihane
ja kandsin vimma inimeste, Jumala ja universumi peale.
Mul ei olnud enam midagi, mille nimel elada, kuid
suremiseks olin liiga hirmul.
   Sel hetkel tuli üks naine, kes oli agulis sotsiaaltöötaja
ja Anonüümsete Alkohoolikute kaine liige, ning kutsus
minu oma kontorisse ja jutustas mulle oma loo – kuidas
ta jõi, mis juhtus ja kuidas ta kaineks sai. Keegi polnud
seda varem teinud. „Mulle oli loetud moraali, mind
oli analüüsitud, sõimatud ja nõustatud, kuid keegi
polnud kunagi öelnud, „Ma samastun sellega, mis
sinuga toimub. See juhtus ka minuga ja ma toimisin
selles suhtes nii.” Samal õhtul viis ta mind esimesele
AA koosolekule.
   Esimestel päevadel kogunesid koosolekutel osalenud
inimesed lahkelt minu ümber, ja ma ei joonud. Kuid
võõrutuse vaimsed deemonid laskusid minu peale.
Olen mustanahaline ja need inimesed olid valged.
Mida teadsid nemad kannatustest? Mida oli neil mulle
öelda? Olin must ja silmapaistev, kuid maailm tõrjus
mind järje­kindlalt. Vihkasin seda maailma, selles ela-
450       ANONÜÜMSED ALKOHOOLIKUD
vaid inimesi ja selle karistavat Jumalat. Ometi uskusin,
et AA inimesed olid siirad ja see, millesse nad uskusid,
toimis nende jaoks. Ma lihtsalt ei uskunud, et AA võib
ka minu kui mustanahalise joodiku jaoks töötada.
   Uskusin siiralt, et olen teistsugune, alles hiljem taipa-
sin, et olin teinud läbi oma esime vaimse ärkamise: ma
olin alkohoolik ja ma ei pidanud enam jooma! Samuti
kogesin, et alkoholism on võrdsete võimaluste haigus
ja ei tee vahet rassil, usutunnistusel ega geograafilisel
asukohal. Lõpuks vabanesin oma ainulaadsuse kammit-
satest.
   Kainuse alguses pidin elama edasi tegevjoodikuid täis
odavas varjupaigas. Kuna ma enam ei joonud, hakkasin
oma ümbrust teravalt tajuma – vastikut haisu, müra,
vaenulikkust ja füüsilist ohtu. Minu vimm kasvas, kui
mõistsin, et olin oma karjääri hävitanud, perekonda
häbistanud ja neist võõrdunud ning sattunud kõige
viletsamasse asutusse – kodutute varjupaika. Ühtlasi
mõistsin, et see leegitsev raev ja vimm kutsuvad mind
tagasi jooma ja vajuma edasi surmasohu. Taipasin, et
pidin eraldama oma kainuse kõigest muust, mis mu elus
toimus. Ükskõik, mis juhtus või ei juhtunud, ma ei toh-
tinud juua. Tegelikult ei olnud minu kainusega seotud
ükski neist asjadest, millega ma tol ajal silmitsi seisin;
elu lained voogavad lõputult, nii head kui halvad, ja ma
ei saa lasta oma kainusel sõltuda nendest elu tõusudest
ja mõõnadest. Kainus peab elama oma elu.
   Veelgi olulisem on see, et ma jõudsin veendumusele,
et ma ei saa üksi hakkama. Hoolimata kogetud armas-
tusest ei olnud ma lapsepõlvest alates lasknud endale
ligi ka mulle kõige lähedasemaid inimesi. Kogu oma elu
olin elanud sügaval valedes, ma ei jaganud mitte kelle-
          TA ELAS VAID SELLEKS, ET JUUA              451
gagi oma tõelisi mõtteid ja tundeid. Arvasin, et mul on
otsetee Jumalani ja ehitasin enda ümber usaldamatuse
müüri. AA-s puutusin kokku kaheteistkümne sammu
läbiva „meie” põhimõttega ja sain tasapisi aru, et ma
saan oma kainuse eraldada ja kaitsta seda välise ohu
eest ainult niivõrd, kuivõrd ma toetun teiste AA-liik-
mete kainuse kogemusele ja jagan nende teekonda läbi
sammude tervenemiseni.
   Tasu, mis saadakse kainusest, on rikkalik ja sama
progressiivne kui haigus, mille vastu võideldakse. Kind-
lasti on nende hüvede hulgas minu jaoks vabanemine
erilisuse vanglast ja arusaamine, et AA eluviisis osa-
lemine on õnnistus ja hindamatu privileeg – õnnistus
elada elu, mis on vaba joomise valust ja allakäigust ning
täidetud kasuliku, kaine elu rõõmuga, ning privileeg
kasvada kainuses päev korraga ja tuua lootuse sõnumit,
nagu see mulle toodi.
