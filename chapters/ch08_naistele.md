# Peatükk 8: Naistele* (lk 104)

M         eie raamat on siiani üksikute eranditega rää-
          kinud meestest. Kuid öeldu kehtib samahästi
ka naiste kohta. Meie tegutsemine joovate naiste heaks
on hoogustumas. Kõik tõendid viitavad sellele, et naiste
tervis taastub sama hästi kui meeste oma, kui nad meie
soovitusi järgivad.
  Kuid iga mehe puhul, kes joob, on mõjutatud ka
teised – naine, kes väriseb hirmust järgmise laaberda-
mise ees; ema ja isa, kes näevad poega mandumas.
  Meie hulgas on abielunaisi, sugulasi ja sõpru, kelle
probleem on leidnud lahenduse, kuid ka neid, kes seni
veel ei ole suutnud õnneliku lahenduseni jõuda. Me
tahame, et Anonüümsete Alkohoolikute abikaasad pöör-
duksid naiste poole, kelle mehed liiga palju joovad. See,
mida nemad ütlevad, kehtib peaaegu igaühe kohta, keda
alkohoolikuga seovad veresidemed või armastus.
  Anonüümsete Alkohoolikute abikaasadena soovime,
et tunnetaksite, et meie mõistame teid nii, nagu vaid
vähesed suudavad. Tahame analüüsida meie poolt
tehtud vigu. Tahame, et teil tekiks tunne, et ükski olu-
kord ei ole liiga keeruline ja ükski mure liiga suur, et
seda ei saaks ületada.
  Pole kahtlust, et meie teekond on olnud ränk. Oleme
pikalt silmitsi seisnud haavatud eneseuhkuse, pettu-
*Kirjutatud 1939. aastal, mil Anonüümsete Alkohoolikute seas oli
vähe naisi, eeldab peatükk, et kodus on alkohoolikuks enamasti
mees. Ent paljusid selle peatüki soovitusi võib kohandada ka
abistamaks inimest, kes elab koos alkohoolikust naisega – nii siis,
kui naine veel joob, kui ka siis, kui ta Anonüümsetes Alkohoolikutes
terveneb. Täiendavad juhised abi saamiseks on ära toodud lk 121.
                                104

                        NAISTELE                         105
muse, enesehaletsuse, vääritimõistmise ja hirmuga.
Need tunded ei ole meeldivad kaaslased. Oleme tund-
nud haletsevat kaastunnet ja kibedat vimma. Mõned
meist kõikusid ühest äärmusest teise, aina lootes, et ühel
päeval tulevad meie armastatud inimesed taas mõistu-
sele.
   Meie lojaalsus ja palav soov, et meie abikaasad olek-
sid nagu teisedki mehed, on toonud meile kõikvõima-
likke katsumusi. Oleme olnud omakasupüüdmatud
ja ennastohverdavad. Oleme lugematuid kordi valeta-
nud, kaitsmaks oma uhkust ja oma abikaasade mainet.
Oleme palvetanud, oleme anunud, oleme olnud kan-
natlikud. Oleme ägedalt vastu hakanud. Oleme minema
jooksnud. Oleme olnud hüsteerilised. Meid on vallanud
õud. Oleme otsinud kaastunnet. Oleme kättemaksuks
teiste meestega maganud.
   Nii sageli on meie kodust õhtuti saanud lahinguväli.
Hommikul oleme suudelnud ja ära leppinud. Sõbrad on
andnud meile nõu jätta oma mees kus seda ja teist ning
meie oleme seda ka lõpliku otsustavusega teinud, et
siis mõne aja pärast tagasi tulla, taas lootes, alati lootes.
Meie mehed on pühalikult tõotanud alkoholiga igave-
seks lõpp­arve teha. Me oleme neid uskunud ka siis, kui
keegi teine seda ei teinud ega tahtnudki teha. Ja siis,
mõne päeva, nädala või kuu möödudes – uus plahvatus.
   Harva käis meie kodudes sõpru, kuna me ei võinud
iial teada, missugusena või millal meie mehed koju
ilmuvad. Me saime vaid harva kellegagi midagi kokku
leppida. Meie elu muutus peaaegu eraklikuks. Kui
meid külla kutsuti, siis rüüpasid meie abikaasad vargsi
nii palju, et see kõik ära rikkus. Ent teisalt, kui nad aga
üldse ei võtnud, siis muutis enesehaletsus nad tuju­
rikkujaiks.

106       ANONÜÜMSED ALKOHOOLIKUD
   Rahaasjades ei olnud kunagi mingit kindlust. Töö-
koht oli alati ohus või juba kaotatud. Isegi soomusmasi-
naga ei oleks olnud võimalik palgaraha koju tuua. Raha
pangaarvel sulas nagu lumi juunikuus.
   Mõnikord tekkisid meie meestel teised naised. Kui
haiget­tegev oli see avastus; kui julm oli kuulda, et
nemad mõistavad meie mehi, meie aga mitte!
   Kõik need võlausaldajad, šerifid, vihased taksojuhid,
politseinikud, paadialused, semud ja isegi naisterahvad,
keda nad vahetevahel koju tassisid – meie abikaasad
pidasid meid nii külalislahkusetuks. „Tujurikkuja, näägu-
taja, vingats” – nii nad ütlesid. Kuid järgmisel päeval tulid
nad taas mõistusele ning meie andestasime ja püüdsime
unustada.
   Oleme püüdnud säilitada oma laste armastust isa vastu.
Oleme öelnud põngerjatele, et isa on haige, mis oli isegi
rohkem tõsi, kui me aimasime. Nad lõid lapsi, tagusid
sisse uksetahveldisi, purustasid kalleid lauanõusid ja kis-
kusid klaveri klahve välja. Keset kogu seda põrgut võisid
nad minema tormata, ähvardades alatiseks teise naise
juurde elama minna. Meeleheites oleme ka ise napsu
võtnud – rohkem kui kunagi varem. Ootamatuks tulemu-
seks oli, et meie meestele paistis see meeldivat.
   Võib-olla oli asi nii kaugel, et lahutasime ning viisime
lapsed oma ema ja isa juurde. Seepeale süüdistasid
mehe vanemad meid teravalt, et oleme mehe hüljanud.
Tavaliselt ei läinud me kuhugi. Me jäime ikka ja alati
paigale. Lõpuks otsisime ise endale töö, sest meid ja
meie perekonda ähvardas laostumine.
   Joomahoogude sagenedes hakkasime nõu ja abi saami-
seks pöörduma arstide poole. Ähvardavad kehas ja mõis-
tuses avalduvad sümptomid, süvenev tüütu kahetsus,
depressioon ja alaväärsustunne, mis meie kõige kallimaid

                       NAISTELE                        107
rusus – ­need kohutasid meid ja ajasid segadusse. Oleme
nagu loomad jooksulindil – kannatlikult ja väsinult roni-
nud, ent pärast iga tulutut katset kindlale pinnale jõuda
oleme kurnatult tagasi langenud. Enamik meist jõudsid
viimase staadiumini ühes kõigi selle juurde kuuluvate
kuurortide, sanatooriumide, haiglate ja vanglatega.
Vahel esines kriiskavat deliiriumi ja hullust. Tihti oli
lähedal surm.
   Sellistes tingimustes tegime loomulikult vigu. Mõned
neist tulenesid alkoholismialasest võhiklusest. Mõni-
kord tunnetasime ähmaselt, et meil on tegu haige inime-
sega. Kui oleksime täielikult mõistnud alkoholismi­tõve
olemust, siis oleksime ehk teisiti käitunud.
   Kuidas võisid oma naist ja lapsi armastavad mehed
olla nii mõtlematud, kalgid ja julmad? Mõtlesime, et
sellistes inimestes ei saanud olla armastust. Ja just siis,
kui hakkasime veenduma nende südametuses, üllatasid
nad meid värskete lubadustega ja uue tähele­panuga.
Mõneks ajaks muutusid nad taas meeldivateks, kuid
ainult selleks, et see uus kiindumusevõrk taas puruks
rebida. Küsimuse peale, miks nad uuesti jooma hakka-
sid, vastasid nad ikka mõne tobeda ettekäändega või olid
hoopis vait. See oli nii segadusse ajav ja südant­lõhestav.
Kas me võisime siis meestes, kellega olime abiellunud,
nii sügavalt eksida? Joobnuna olid nad meile võõrad.
Mõnikord olid nad nii ligipääsmatud, et tundus, nagu
oleks nende ümber tugev müür ehitatud.
   Ja isegi kui nad oma perekonda ei armastanud, kuidas
võisid nad enda suhtes nii pimedad olla? Mis oli saanud
nende otsustusvõimest, tervest mõistusest ja tahtejõust?
Kuidas nad ei mõistnud, et joomine tähendas neile hävin-
gut? Miks oli nii, et nad olid nõus, kui nendele ohtudele
osutati, ent läksid siis ja jõid end kohe jälle purju?

108       ANONÜÜMSED ALKOHOOLIKUD
   Need on mõned küsimustest, mis keerlevad iga
naise peas, kellel on alkohoolikust abikaasa. Me loo-
dame, et käesolev raamat on mõnele neist vastuse
andnud. Vahest on ka teie abikaasa elanud selles veid-
ras alkoholismimaailmas, kus kõik on moonutatud ja
liialdatud. Te näete, et tema parem mina armastab teid
tõepoolest! Loomulikult võib asi olla ka sobimatuses,
ent peaaegu alati on nii, et alkohoolik ainult näib olevat
külm ja hoolimatu; see, et ta selliseid koledaid asju
ütleb ja teeb, tuleb enamasti sellest, et tema olemus
on väärastunud ja haige. Praegu on enamik meie mehi
paremad abikaasad ja isad kui kunagi varem.
   Püüdke oma alkohoolikust abikaasat mitte hukka
mõista, ükskõik, mida ta ütleb või teeb. Ta on lihtsalt
üks väga haige ja ebamõistlik inimene. Kui suudate,
kohelge teda nii, nagu oleks tal kopsupõletik. Kui ta
teid vihale ajab, pidage meeles, et ta on väga haige.
   Eelneva suhtes kehtib üks oluline erand. Me anname
endale aru, et mõned mehed on läbi ja lõhki pahatahtli-
kud, et sinna ei saa parata ka kuitahes suur kannatlikkus.
Sellise iseloomuga alkohoolik võib seda peatükki ilma
pikemata kasutada nuiana teie pea kohal viibutamiseks.
Ärge laske tal nii lihtsalt pääseda. Kui olete kindel, et
ta on just sedasorti mees, siis võib teil tekkida tunne,
et targem oleks minema minna. Kas on õige lasta tal
purustada teie ja teie laste elu? Eriti siis, kui talle on
pakutud viis, kuidas lõpetada joomine ja väärkohtle-
mine, ning ta on valmis seda hinda maksma.
   Probleem, millega te heitlete, kuulub tavaliselt ühte
alltoodud neljast kategooriast:
   Esimene: Teie abikaasa võib olla ainult kõva alkoholi­
pruukija. Tema joomine võib olla pidev või eriti ränk
ainult teatud olukordades. Võib-olla kulutab ta alkoholi

                       NAISTELE                         109
peale liiga palju raha. See võib pidurdada tema mõistust
ja keha, kuid ta ise seda ei näe. Mõnikord tekitab ta
teis ja oma sõprades piinlikkust. Ta on veendunud, et
suudab alkoholiga piiri pidada, et see ei tee talle kahju,
et joomine on tema töö juures vajalik. Tõenäoliselt ta
solvuks, kui teda alkohoolikuks nimetataks. Maailm on
täis selliseid inimesi nagu tema. Mõned piiravad oma
joomist või jätavad selle hoopis maha, mõned mitte.
Suurest osast neist, kes edasi joovad, saavad mõne aja
pärast tõelised alkohoolikud.
   Teine: Paistab, et teie abikaasa on kaotanud kont-
rolli, sest ta ei suuda ree peal püsida ka siis, kui ta seda
tahab. Tihtilugu läheb tal joomine täiesti käest ära. Ta
tunnistab, et see on nii, kuid on samas ka veendunud,
et suudab paremini hakkama saada. Koos teiega või
üksinda on ta juba hakanud katsetama erinevaid viise,
kuidas joomist piirata või üldse kuival püsida. Ehk on
ta hakanud sõpru kaotama. Ka tööasjad võivad mõne-
võrra kannatada. Vahel on ta murelik ning tal hakkab
kujunema arusaam, et ta ei saa juua nagu teised inime-
sed. Mõnikord joob ta juba hommikul ja siis terve päeva
vältel, et oma närve rahustada. Pärast tõsiseid joomin-
guid on ta kahetsev ja ütleb teile, et tahab joomise maha
jätta. Kui ta sellest joomahoost toibub, hakkab ta taas
mõtlema, kuidas järgmisel korral mõõdukalt juua. Meie
arvates on niisugune inimene ohus. Need on tõelise
alkohooliku tunnused. Võib-olla suudab ta tööasjadega
veel üsna kenasti hakkama saada. Kõik ei ole veel kau-
geltki kadunud. Nagu me omavahel ütleme: „Ta tahab
tahta lõpetada.”
   Kolmas: See abikaasa on jõudnud palju kaugemale
kui mees number kaks. Kuigi ta varem oli nagu number
kaks, on nüüdseks tema lood palju hullemaks muutu-

110       ANONÜÜMSED ALKOHOOLIKUD
nud. Sõbrad on kuskile kadunud, kodu on peaaegu
rusudes ja ta ei suuda töökohta hoida. Võib-olla on
ta juba pöördutunud arsti poole ning väsitav tiiruta-
mine sanatooriumide ja haiglate vahel on alanud. Ta
tunnistab, et ei saa juua nagu teised inimesed, kuid ei
suuda mõista, miks. Ta klammerdub kujutluse külge,
et suudab ükskord leida mooduse jätkata. Vahest on
ta juba jõudnud niikaugele, et tahab meeleheitlikult
joomist maha jätta, kuid ei suuda. Tema juhtum teki-
tab lisaküsimusi, millele me katsume teie jaoks vastuse
anda. Sellises olukorras võite olla üsna lootusrikkad.
   Neljas: Võib-olla on teil abikaasa, kelle pärast olete
täiesti meeleheitel. Teda on järgemööda paigutatud küll
ühte, küll teise raviasutusse. Ta on vägivaldne ja paistab
joobnuna täiesti hull olevat. Mõnikord joob ta juba teel
haiglast koju. Vahest on tal ka esinenud delirium tre-
mens. Arstid võivad pead vangutada ja soovitada ta luku
taha pista. Võib-olla oletegi juba olnud sunnitud ta kus-
kile kindlasse kohta paigutama. See pilt aga ei pruugi
olla nii sünge, nagu pealtnäha paistab. Meie paljude
abikaasad olid täpselt sama hullus seisus. Ja ometigi nad
tervenesid.
   Pöördugem tagasi abikaasa number üks juurde. Nii
imelik kui see ka ei ole, on temaga sageli keeruline
hakkama saada. Ta tunneb joomisest mõnu. Alkohol
ergutab tema kujutlusvõimet. Sõbrad näivad kokteili­
klaasi taga lähedasemad. Võib-olla meeldib teilegi koos
temaga juua, kui ta liiga kaugele ei lähe. Olete veetnud
õnnelikke õhtupoolikuid koos kamina ees lobisedes
ja juues. Vahest meeldivad teile mõlemale peod, mis
ilma alkoholita oleksid igavad. Meiegi oleme selliseid
õhtuid nautinud; meil oli tore olla. Me teame alkoholist

                       NAISTELE                       111
kui seltskondlikust ärgitajast kõike. Mõned meist, kuid
mitte kõik, usuvad, et mõistliku tarvitamise korral on
alkoholil omad head küljed.
   Esimene põhimõte edu saavutamiseks on mitte iial
vihastada. Isegi kui teie abikaasa muutub talumatuks ja
te peate ta ajutiselt maha jätma, tuleb teil võimalusel,
minna ilma vaenuta. Kannatlikkus ja leebus on esma-
vajalikud.
   Järgmiseks arvame, et te ei tohiks oma mehele iial
öelda, mida ta peab oma joomise suhtes ette võtma.
Kui ta võtab pähe, et te tema kallal norite ja ta tuju
rikute, võivad teie šansid midagi kasulikku korda saata
luhtuda. Mees hakkab seda kasutama ettekäändena, et
rohkem juua. Ta ütleb teile, et teda ei mõisteta. See võib
teie jaoks lõppeda üksildaste õhtutega. Ta võib otsida
endale kellegi teise, kes teda lohutaks – ja selleks pole
alati meesterahvas.
   Olge kindlad selles osas, et abikaasa joomine ei riku
teie suhteid laste või sõpradega. Nad vajavad teie seltsi
ja abi. Isegi siis, kui teie abikaasa jätkab joomist, on
võimalik elada täisväärtuslikku ja kasulikku elu. Teame
naisi, kes sellistes tingimustes püsivad kartmatute ja
isegi õnnelikena. Ärge võtke endale südame­asjaks
abikaasat ümber kasvatada. See ei tarvitse teil korda
minna, ükskõik kuidas te ka ei pingutaks.
   Teame, et neid soovitusi on teinekord raske järgida,
kuid te säästate palju südamevalu, kui suudate neid
täita. Võimalik, et teie abikaasa hakkab hindama teie
mõistlikku suhtumist ja kannatlikkust. Sellest võib
saada alus sõbralikule jutuajamisele tema alkoholismi­
probleemist. Püüdke teha nii, et ta selle teema ise
üles võtaks. Tingimata jälgige, et te niisuguse vestluse

112       ANONÜÜMSED ALKOHOOLIKUD
ajal ei oleks kritiseeriv. Tehke hoopis katset end tema
olukorda panna. Andke mõista, et soovite teda pigem
aidata, mitte kritiseerida.
   Kui jutuajamine tõesti tekib, siis võiksite tal soovitada
lugeda seda raamatut või vähemalt alkoholismi käsitle-
vat peatükki. Öelge talle, et olete olnud mures, kuigi
vahest asjata. Te arvate, et ta tunneb seda asja paremini,
kuna igal inimesel peaks olema selge arusaam riskist,
mille ta võtab, kui ta joob liiga palju. Näidake, et teil
on usku tema võimesse joomine maha jätta või seda
piirata. Öelge, et te ei taha muutuda mingiks tüütuseks;
vaid soovite ainult, et ta oma tervise eest hoolitseks. Nii
õnnestub teil ehk äratada temas huvi alkoholismi vastu.
   Tõenäoliselt on tema tutvusringkonnas mitmeid
alkohoolikuid. Võiksite oma mehele ette panna, et te
mõlemad hakkate neisse tähelepanelikumalt suhtuma.
Alkoholi­pruukijatele meeldib aidata teisi alkoholipruu-
kijaid. Ehk tahab teie abikaasa mõnega neist kõnelda.
   Kui selline lähenemine ei ärata teie abikaasas huvi,
on ehk targem, kui jutu selleks korraks jätate, kuid ena-
masti pöördub teie abikaasa pärast sõbralikku vestlust
ise nende teemade juurde tagasi. See võib teilt nõuda
kannatlikku ootamist, kuid see on seda väärt. Vahepeal
võiksite katsuda aidata mõne teise suure napsi­venna
abikaasat. Kui te nende põhimõtete järgi tegutsete, siis
võib teie abikaasa joomise maha jätta või seda piirata.
   Oletagem siiski, et teie mehe kohta sobib kirjeldus
number kaks. Siingi tuleb rakendada samu põhimõt-
teid, mis abikaasa number üks puhul. Kuid küsige
oma mehelt pärast järgmist joomahoogu, kas ta tahaks
tõesti joomisest igaveseks lahti saada. Ärge paluge tal
seda teie või kellegi teise pärast teha. Lihtsalt küsige,
kas ta tahaks seda?

                       NAISTELE                        113
   On võimalik, et ta tahab. Tutvustage talle seda raa-
matut ja rääkige, mida olete alkoholismi kohta teada
saanud. Näidake, et olles ka ise alkohoolikud, teavad
selle raamatu autorid, mida räägivad. Jutustage talle
mõned huvitavad lood, mida olete lugenud. Kui arvate,
et teie mees pelgab vaimset lähenemist, siis paluge tal
vaadata peatükki alkoholismist. Ehk tekib tal siis asja
vastu huvi.
   Kui ta on entusiastlik, siis tähendab teie osalus palju.
Kui tema suhtumine on leige või ta ei pea end alkohoo-
likuks, siis soovitame teil ta rahule jätta. Ärge õhutage
teda meie programmi järgima. Seeme on tema ajju kül-
vatud. Ta teab, et tuhanded temasugused inimesed on
tervenenud. Kuid ärge talle seda pärast joomist meelde
tuletage, sest ta võib olla vihane. Varem või hiljem leiate
oma mehe tõenäoliselt taas seda raamatut lugemas.
Oodake, kuni korduv kukkumine veenab teda tegut-
semise vajalikkuses, sest mida rohkem te teda tagant
kiirustate, seda kauem võib tema tervenemisega minna.
   Kui teil on abikaasa number kolm, siis võib teid saata
edu. Olles kindel, et ta tahab joomist maha jätta, võite
selle raamatuga tema juurde minna sama lõbusana,
otsekui oleksite naftasoonele sattunud. Võib-olla ei
jaga ta teie vaimustust, kuid päris kindlasti loeb ta seda
raamatut ning võib otsekohe programmi kasuks otsus-
tada. Isegi kui ta seda ei tee, ei tule teil tõenäoliselt
kaua oodata. Jällegi ei tohi te talle peale käia. Las ta
otsustab ise. Jääge rõõmsameelseks ka tema järgmiste
joomahoogude korral. Kõnelege temaga ta seisundist
või sellest raamatust ainult siis, kui ta ise selle teema
üles võtab. Mõnikord on parem, kui raamatut tutvustab
keegi väljaspoolt perekonda. Need inimesed võivad teie
meest tegutsemisele ärgitada ilma temas vaenulikkust

114       ANONÜÜMSED ALKOHOOLIKUD
äratamata. Kui teie abikaasa on muus mõttes normaalne
inimene, siis on teie edulootused selles etapis head.
   Võiks arvata, et neljandasse klassi kuuluvad mehed
on üsna lootusetud, kuid see ei ole õige. Paljud Ano-
nüümsed Alkohoolikud olid kunagi niisugused. Kõik
olid nende peale käega löönud. Kaotus paistis kindel.
Kuid ometi tegid sellised mehed läbi uskumatu ja
võimsa tervenemise.
   On ka erandeid. Mõned mehed on alkoholist nii
rikutud, et ei suuda joomist jätta. Vahel esineb juhtu-
meid, kus alkoholismi komplitseerivad teised häired.
Hea arst või psühhiaater oskab teile öelda, kas need
komplikatsioonid on tõsised. Igal juhul katsuge teha nii,
et teie abikaasa loeks seda raamatut. Tema reaktsioon
võib olla entusiastlik. Kui ta on juba raviasutuses, kuid
suudab veenda teid ja arsti, et tal on tõsi taga, andke
talle võimalus meie meetodit proovida, juhul kui arst
ei pea tema meeleseisundit liiga ebanormaalseks või
ohtlikuks. Seda soovitust pakume teile teatud kindlus­
tundega. Me oleme aastaid töötanud raviasutustes
viibivate alkohoolikutega. Pärast selle raamatu esma­
ilmumist on AA vabastanud kõiksugustest hullumaja-
dest ja haiglatest tuhandeid alkohoolikuid. Enamik ei
ole neisse asutustesse enam kunagi tagasi pöördunud.
Jumala vägi ulatub sügavale!
   Teil võib olla tegu ka hoopis vastupidise olukorraga.
Võib-olla on teil abikaasa, kes vabalt ringi jalutab, kuid
kes tuleks kindlasse kohta toimetada. Mõned mehed ei
suuda või ei taha alkoholist jagu saada. Kui nad liiga oht-
likuks muutuvad, siis meie arvates on parim nad luku
taha pista, kuid loomulikult tuleb enne konsulteerida
hea arstiga. Selliste meeste naised ja lapsed kannatavad
kohutavalt, ent mitte rohkem kui mehed ise.

                       NAISTELE                        115
   Kuid vahel tuleb uut elu alustada. Teame naisi, kes
on seda teinud. Kui need naised omandavad vaimse
eluviisi, siis on nende tee kergem.
   Kui teie abikaasa joob, muretsete arvatavasti selle
pärast, mida teised inimesed mõtlevad, ega taha oma
sõpradega kohtuda. Tõmbute järjest rohkem endasse
ja mõtlete, et kõik inimesed räägivad teie kodusest olu-
korrast. Isegi oma vanematega hoidute joomise teemat
puudutamast. Te ei tea, mida lastele öelda. Kui teie abi-
kaasa käitub halvasti, muutute värisevaks erakuks, kes
soovib, et telefoni ei oleks iial leiutatud.
   Meie arvates ei tarvitse teil sugugi nii suurt piinlik-
kust tunda. Kuigi te ei pruugi sõpradega oma mehe üle
pikalt ja laialt arutada, võite neile hiljukesi tema hai-
guse iseloomu selgitada. Kuid peate teraselt jälgima,
et te oma meest ei häbistaks või haavaks.
   Kui olete inimestele hoolikalt selgitanud, et teie mees
on haige, siis olete sellega loonud uue õhkkonna. Takis-
tused, mis olid varem teie ja teie sõprade vahele tekki-
nud, hakkavad nüüd kaastundliku mõistmise kasvades
kaduma. Teil ei ole enam ebamugav ning te ei tunne,
nagu peaksite vabandama, nagu teie abikaasal oleks
nõrk iseloom. Ta võib olla kõike muud kui nõrk. Teie
uus julgus, heatahtlikkus ja ebamugavustunde puudu-
mine teevad teie sotsiaalses elus imesid.
   Sama põhimõte kehtib ka käitumises lastega. Kui nad
just ei vaja isa eest kaitset, on targem jääda erapooletuks
nägelustes, mis teie mehel purjus olles lastega tekivad.
Kasutage oma energiat, õhutamaks kõikjal mõistvamat
suhtumist. Sellega alaneb kohutav pinge, mille haardes
on iga proobleemse jooja kodu.
   Te olete sageli tundnud vajadust öelda oma abikaasa
tööandjale ja sõpradele, et ta on haige, kui ta tegelikult

116       ANONÜÜMSED ALKOHOOLIKUD
oli purjus. Vältige sedasorti järelepärimistele vastamist
nii palju, kui saate. Alati, kui võimalik, laske selgitusi
esitada oma abikaasal. Vaatamata soovile meest kaitsta,
ei tohiks te inimestele valetada, kui neil on õigus teada,
kus ta on ja mida teeb. Rääkige sellest oma mehega,
kui ta on kaine ja heas tujus. Küsige, mida peaksite
tegema, kui ta teid jälle niisugusesse olukorda paneb.
Kuid pidage silmas, et te ei ilmutaks möödunud korra
suhtes mingit vimma.
   On olemas veel üks halvav hirm. Te kardate ehk, et
teie abikaasa kaotab oma positsiooni; mõtlete häbist ja
raskustest, mis teile ja teie lastele osaks langevad. Sel-
line kogemus võib teid ees oodata. Või olete seda juba
sageli kogenud. Kui see peaks korduma, vaadelge olu-
korda teise nurga alt. Võib-olla osutub see ainult õnnis-
tuseks! Ehk veenavad need hädad teie abikaasat, et ta
tahab joomise igaveseks maha jätta. Nüüd te teate, et
kui ta soovib, siis ta suudab lõpetada! Korduvalt on see
näiline häda ja viletsus osutunud meile õnnistuseks, sest
see avas tee, mis viis Jumala avastamiseni.
   Oleme juba varemgi märkinud, kui palju parem on
elu, mida elatakse vaimsel tasandil. Kui Jumal suudab
lahendada alkoholismi igivana mõistatuse, siis suudab
Ta lahendada ka teie probleemid. Alkohoolikute nais-
tena leidsime teiste inimeste sarnaselt, et meidki vae-
vasid uhkus, enesehaletsus, edevus ja kõik see, mis
muudab inimese enesekeskseks; me polnud üle ka ise-
kusest ega ebaaususest. Kui meie abikaasad hakkasid
oma elus rakendama vaimseid põhimõtteid, siis nägime,
et need oleksid ka meie jaoks väärtuslikud.
   Esialgu ei uskunud mõned meist, et selline abi on
meile vajalik. Arvasime, et oleme üldiselt päris tublid
naised, võimelised kenamad olema, kui mehed joomise

                       NAISTELE                         117
jätaksid. Kuid oli rumal arvata, et olime Jumala vaja-
miseks liiga tublid. Nüüd püüame vaimseid põhimõt-
teid kõikjal elus rakendada. Seda tehes leiame, et meie
probleemid lahenevad; sellele järgnev vabanemine hir-
must, murest ja solvumistest on suurepärane. Teie abi-
kaasat aitab kõige rohkem , kui teie suhtumine temasse
on Jumala juhatusel radikaalselt muutunud. Kui vähegi
võimalik, ühinege selles oma abikaasaga.
   Kui teie ja teie abikaasa leiate rõhuvale joomisprob-
leemile lahenduse, siis teeb see teid kahtlemata väga
õnnelikuks. Kuid kõiki probleeme ei saa ühekorraga
lahendada. Seeme on hakanud tärkama uues pinnases,
kuid kasvamine on alles alanud. Uuest õnnest hoolimata
tuleb edaspidigi ette nii tõuse kui mõõnasid. Paljud vanad
probleemid jäävad endiselt alles. Nii peabki olema.
   Nii teie kui teie abikaasa usk ja siirus pannakse proo-
vile. Taolistesse proovikividesse tuleks suhtuda kui ühte
osasse oma haridusest, sest nõnda õpite elama. Te teete
vigu, ent kui teie suhtumine on siiras, siis ei löö need
teid jalust. Vastupidi – te lõikate vigadest isegi kasu. Kui
neist on jagu saadud, avaneb teie ees parem eluviis.
   Mõned takistused, millega kokku puutute on ärri-
tus, haavatud tunded ja vimm. Teie abikaasa käitub
vahel ebamõistlikult ning teie tahate teda kritisee-
rida. Pisikesed pilvekesed kodutaevas võivad muutuda
äikeselisteks tülipilvedeks. Perekondlikud lahkarva-
mused on väga ohtlikud, eriti teie abikaasale. Sageli
peate nende vältimise või kontrolli all hoidmise koor-
mat. Pidage meeles, et vimm võib anda alkohoolikule
surmava hoobi. Me ei taha öelda, nagu peaksite iga
tõsise lahkarvamuse korral oma abikaasaga päri olema.
Pidage lihtsalt silmas, et te talle põlgikult ja kritiseeri-
valt vastu ei vaidleks.

118       ANONÜÜMSED ALKOHOOLIKUD
   Te avastate koos mehega, et paljudest tõsistest prob-
leemidest suudate kergemini jagu saada kui tühistest.
Järgmine kord, kui teil tekib äge vaidlus, olgu selle
põhjus milline tahes, võiks üks teist kasutada eesõigust
naeratada ja lausuda: „Asi läheb tõsiseks. Mul on kahju,
et ma ägestusin. Räägime sellest hiljem.” Kui teie abi-
kaasa proovib elada vaimsetele alustele rajatud elu, siis
annab temagi endast parima, et erimeelsusi ja tülisid
vältida.
   Teie abikaasa teab, et on teile tänu võlgu rohkem kui
ainult kainuse eest. Ta tahab teie vaeva hüvitada. Samas
aga ei tohi te temalt liiga palju oodata. Tema mõtlemist
ja käitumist mõjutavad aastatepikkused harjumused.
Juhtsõnadeks olgu siin kannatlikkus, leplikkus, mõistev
suhtumine ja armastus. Näidake talle, et see kõik on
teis olemas, ning ta vastab teile samaga. Põhimõte on:
ela ise ja lase teistel elada. Kui te mõlemad ilmutate
valmisolekut oma puudusi parandada, siis on harva vaja
teineteist kritiseerida.
   Meie, naised, kanname endas kujutlust ideaalsest
mehest, niisugusest mehest, kelle sarnastena me oma
abikaasasid näha soovime. Igati loomulik on tunda, et kui
joomisprobleem saab lahendatud, hakkab mees sellele
ideaalile vastama. Tõenäolisem on siiski, et ta ei muutu
selliseks, sest nagu teiegi, on ta alles oma arengutee algu-
ses. Olge kannatlikud.
   Teisalt kogeme tõenäoliselt ka pettumust, et armas-
tus ja lojaalsus ei suutnud meie abikaasasid alkoho-
lismist terveks ravida. Me ei taha leppida mõttega, et
mõni raamat või teine alkohoolik võiks paari nädalaga
hakkama saada sellega, mille kallal me aastaid vaeva
oleme näinud. Sellistel hetkedel unustame, et alkoho-
lism on haigus, mille üle meil ei saanudki mingit võimu

                      NAISTELE                      119
olla. Teie mees kinnitab teile esimesena, et just teie
pühendumus ja hool viisid ta punkti, kus ta sai jõuda
vaimse kogemuseni. Ilma teieta oleks ta juba ammu
koost lagunenud. Kui tekivad vimmamõtted, tehke paus
ja proovige olla tänulik kõige hea eest oma elus. Lõp-
pude lõpuks on teie perekond taasühinenud, alkohol ei
ole enam probleemiks ja te töötate koos abikaasaga seni-
nägemata õnneliku tuleviku nimel.
   Ometigi võib tekkida veel üks raskus – te võite muu-
tuda armukadedaks tähelepanu tõttu, mida teie mees
osutab teistele inimestele, eriti alkohoolikutele. Olete
igatsenud tema läheduse järele, tema aga veedab pikki
päevi teisi mehi ja nende perekondi abistades. Te tun-
nete, et ta peaks nüüd teile kuuluma. Fakt on see, et
kainuse säilitamiseks peab ta teiste inimestega töötama.
Vahete­vahel haarab see teda nii, et ta muutub tõesti
hoolimatuks. Teie kodu on täis võõraid. Võimalik, et
mõned neist ei meeldi teile. Teie mees on nende mure-
dest haaratud, kuid teie omadest sugugi mitte. On vähe
kasu, kui te sellele osutate ja endale rohkem tähelepanu
nõuate. Meie meelest on tõeline viga tema alkoholismi-
alase töö indu jahutada. Te peaksite tema püüdlustega
nii palju kui võimalik ühinema. Me soovitame pühen-
dada osa mõtteid tema uute alkohoolikutest sõprade
naistele. Nemad vajavad nõu ja armastust teiesuguselt
naiselt, kes on kõik selle juba läbi teinud.
   On tõenäoline, et teie ja teie abikaasa olete liiga
palju üksildusse tõmbunud, sest joomine kipub sageli
alkohooliku naise elust eraldama. Seetõttu vajate tõe-
näoliselt ka teie uusi huvisid ja uut suurt elueesmärki
samavõrd nagu teie abikaasa. Kui te kurtmise asemel
oma mehega koos töötate, siis leiate, et edaspidi tema
ülemäärane tuhin vaibub. Teis mõlemas tärkab uus

120       ANONÜÜMSED ALKOHOOLIKUD
vastutustunne teiste inimeste ees. Nii nagu teie abi-
kaasagi, võiksite mõelda, mida saaksite elule anda,
mitte sellele, kui palju elult võtta. Seda tehes muutub
teie elu tingimata sisukamaks. Te kaotate vana elu, et
leida eest uus ja palju parem.
   Võib-olla teeb teie abikaasa uutel alustel hea alguse,
ent kui asjad juba kenasti edenevad, üllatab ta teid eba-
meeldivalt, tulles koju purjus­päi. Kui olete kindel, et
ta tõepoolest tahab joomist maha jätta, ei tarvitse teil
muretseda. Kuigi on lõputult parem, kui tal ei esineks
üldse tagasilangusi, nagu on juhtunud paljude meie
meestega, ei ole see mõnel juhul sugugi halb. Teie
mees näeb kohe, et peab oma vaimset tegevust kahe­
kordistama, kui loodab eluga pääseda. Te ei pruugi talle
tema vaimset puudulikkust meelde tuletada – ta mõis-
tab seda isegi. Hoidke ta tuju üleval ja küsige, kuidas
saaksite teda veelgi rohkem aidata.
   Vähimgi hirmu või sallimatuse märk võib teie abi-
kaasa tervenemislootusi kahandada. Nõrkusehetkel
võib ta selle, et te tema peoloomadest sõpru ei salli,
võtta üheks hullu­meelselt tühiseks joomise ettekään-
deks.
   Kunagi, mitte kunagi ei püüa me mehe elu selliselt
ümber korraldada, et ta oleks kiusatuste eest kaits-
tud. Vähimgi teiepoolne kalduvus suunata oma mehe
kokku­saamisi ja asjaajamisi nii, et ta kiusatusse ei satuks,
tuleb peagi ilmsiks. Tehke talle selgeks, et ta võib tulla
ja minna nii, nagu ise soovib. See on tähtis. Kui ta end
purju joob, ärge ennast süüdistage. Jumal kas on või
ei ole kõrvaldanud teie abikaasa joomisprobleemi. Kui
ei, siis ongi parem kui see kohe välja tuleb. Siis saate
teie ja teie mees tagasi peamise juurde pöörduda. Et

                            NAISTELE                              121
kordumist ennetada, andke see probleem koos kõige
muuga Jumala kätesse.
   Mööname, et oleme teile palju juhiseid ja nõuan-
deid jaganud. Võib-olla mõjus see loenguna. Kui nii,
siis palume vabandust, sest ka meie ei pea alati lugu
inimestest, kes meile moraali loevad. Kuid kõik, mil-
lest rääkisime, tugineb kogemustele, millest mõned on
piinarikkad. Meie omandasime need õppetunnid läbi
raskuste. Seepärast oleme väga huvitatud, et te mõis-
taksite ning üritaksite vältida neid tarbetuid kannatusi.*
   Niisiis ütleme teile, kes te võib-olla peagi meiega lii-
tute: „Õnn kaasa ja Jumal õnnistagu teid!”




*Al-Anoni Peregruppide sõpruskond asutati umbes kolmteist aastat
pärast selle peatüki kirjutamist. Kuigi see tegutseb Anonüümsetest
Alkohoolikutest täiesti eraldi, kasutatakse seal abielumeeste, -naiste,
sugulaste, sõprade ja teiste alkohoolikute lähedaste juhendamisel AA
programmi üldpõhimõtteid. Eelnevad leheküljed (kuigi suunatud
ainult naistele) osutavad probleemidele, mis neil inimestel võivad tek-
kida. Alateen, alkohoolikutest teismelistele mõeldud organisatsioon
on Al-Anoni osa.
Kui telefoniraamatus ei ole ära toodud Al-Anoni numbrit, võite
täpsema informatsiooni saamiseks pöörduda kirja teel Al-Anoni
Pererühmade (Al-Anon Family Groups) poole nende Maailma­
teenistuse kontorisse (World Service Office):
1600 Corporate Landing Parkway, Virginia Beach, VA 23454-5617.
Eesti Al-Anoni koduleht: https://alanoneesti.wordpress.com
