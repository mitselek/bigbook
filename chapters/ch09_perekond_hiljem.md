# Peatükk 9: Perekond hiljem (lk 122)

M        eie naisliikmed on alkohoolikute abikaa-
         sadele soovitanud mõningaid hoiakuid, mida
võtta terveneva mehe suhtes. Võib-olla jäi neist mulje,
nagu tuleks mees vati sisse mässida ja pjedestaalile ase-
tada. Õnnestunud kohanemine eeldab vastupidist. Kõik
perekonnaliikmed peaksid ühinema sallivuse, mõistva
suhtumise ja armastuse pinnal. Sellega kaasneb enese­
kahandamine. Alkohoolikul, tema naisel, lastel, äiadel
ja ämmadel on nähtavasti kujunenud kindel ettekujutus
perekonna suhtumisest temasse. Igaüks on huvitatud,
et tema soovidega arvestatakse. Meie arvates on nii, et
mida rohkem üks perekonnaliige nõuab teistelt endale
kuuletumist, seda rohkem vimma põhjustab see teis-
tes perekonnaliikmetes. See põhjustab lahkhelisid ja
õnnetu olemist.
   Ja miks? Kas mitte sellepärast, et igaüks tahaks
juhirollis olla? Kas mitte igaüks ei proovi perekonna­
etendust oma maitse järgi sättida? Kas ta ei püüa mitte
alateadlikult aru saada, mida ta perekonnaelust võtta,
selle asemel, et ise midagi anda?
   Joomise lõppemine on esimene samm tugevasti pin-
gestatud ja ebanormaalsest olukorrast paremuse poole.
Üks arst on meile öelnud: „Aastatepikkune kooselu
alkohoolikuga muudab naise või lapse peaaegu kindlasti
neurootikuks. Teatud määral on terve perekond haige.”
Laskem sellele teele asuvatel perekondadel aru saada,
et sugugi kõik ei lähe lepase reega. Kordamööda võib
igaühel king kusagilt pigistama hakata ning eksimusi
ette tulla. Tuleb ette ahvatlevaid otseteid ja kõrvale­
                          122

                  PEREKOND HILJEM                        123
põikeid, mida mööda minema hakates võivad nad õige
raja kaotada.
   Räägime teile õige mõningatest raskustest, mida
perekond kohtab; soovitame, kuidas neid vältida – või
koguni teiste inimeste kasuks pöörata. Alkohooliku
perekond igatseb õnne ja turvatunde taastumist. Neil
on veel meeles ajad, kui isa oli romantiline, hooliv ja
edukas. Tänane elu on asetatud vaekausile nende aas-
tate vastu ja kui see möödunut üles ei kaalu, on pere-
kond tõenäoliselt õnnetu.
   Perekonna usaldus isa vastu kasvab. Mõeldakse, et
varsti on vanad head ajad tagasi. Vahel nõuavad pereliik-
med, et isa selle hea põlve neile otsekohe tagasi tooks!
Nad usuvad, et Jumal lausa võlgneb neile hüvituse pikalt
maksmata võlgade eest. Kuid perekonnapea on kulu-
tanud aastaid äriasjade, armastuse, sõpruse ja tervise
lammutamisele – need kõik on praegu varemetes või
kahjustunud. Vana risu koristamisega läheb aega. Kuigi
lõpuks kerkivad vanade ehitiste asemele uhkemad, võtab
nende valmimine aastaid.
   Isa teab, et ta on süüdi; tal võib rahaasjades järje peale
saamiseks kuluda mitme aastaaja jagu rasket tööd, kuid
talle ei tohi seda ette heita. Võib-olla ei hakka tal enam
kunagi palju raha olema. Kuid arukas perekond imet-
leb teda selle eest, kes ta püüab olla, mitte selle pärast,
mida ta püüab saada.
   Aeg-ajalt kummitavad perekonda mineviku varjud,
sest peaaegu iga joodiku elu on täis seiklusi – naljakaid,
alandavaid, häbiväärseid või traagilisi. Esimeseks reakt-
siooniks on kõik luukered pimedasse kappi luku taha
toppida. Perekonda võib olla vallanud mõte, et tule-
viku õnn saab rajaneda ainult mineviku unustamisel.

124      ANONÜÜMSED ALKOHOOLIKUD
Meie meelest on selline arusaam enesekeskne ja uue
elu­korraldusega otseselt vastuolus.
   Henry Ford tegi kunagi targa tähelepaneku, et koge-
mus on elus ülim väärtus. See on õige ainult siis, kui
minevikku püütakse tuleviku huvides hästi ära kasu-
tada. Me kasvame sedamööda, kuidas oleme valmis
oma vigadega silmitsi seisma ja neid parandama ning
neid enda kasuks pöörama. Seega muutub alkohooliku
minevik perekonnale peamiseks ja sageli peaagu ain-
saks väärtuseks!
   Valus minevik võib olla tohutult väärtuslik nende
perekondade jaoks, kes ikka veel oma probleemiga
maadlevad. Meie arvates võlgneb iga alkoholi küüsist
pääsenud perekond midagi ka neile, kellel see veel ei
ole õnnestunud, ning kui olukord nõuab, peab iga sel-
lise perekonna liige olema rõõmuga valmis kunagised
eksimused, kui­tahes kahetsusväärsed need ka ei oleks,
peidust välja tooma. Just kannatajatele näitamine,
kuidas meie kunagi abi saime on see, tänu millele pais-
tab meie elu praegu nii elamisväärne. Jääge kindlaks
mõttele, et Jumala kätes on must minevik teie suurim
varandus – elu ja õnne võti teiste inimeste jaoks. Selle
abil hoiate neid surmast ja viletsusest eemal.
   Vanu eksimusi on võimalik ka nii üles kaevata, et
need muutuvad koormaks, tõeliseks nuhtluseks. Näi-
teks oleme teadlikud olukordadest, kus alkohoolikul või
tema naisel oli teisi armusuhteid. Vaimse kogemuse esi-
meses palangus andestasid nad teineteisele ja hakkasid
rohkem kokku hoidma. Leppimise ime oli käeulatu-
ses. Mõne tüli käigus toob solvunu aga vana afääri taas
päeva­valgele ja loobib tuha vihaselt laiali. Nii mõnigi
meist on tundnud selliseid kasvu­raskusi ning see teeb
tõepoolest haiget. Mõnikord on mees ja naine sunnitud

                  PEREKOND HILJEM                       125
elama lahus, kuni tekivad uued vaatenurgad ja haava-
tud uhkusest võitu saadakse. Enamikel juhtudel teeb
alkohoolik selle katsumuse läbi ilma tagasilanguseta,
kuid mitte alati. Seepärast leiame, et juhul, kui see ei
teeni mõnd kiiduväärset ja kasulikku eesmärki, ei maksa
minevi­ku­juhtumit arutama hakata.
   Meil, Anonüümsete Alkohoolikute perekondadel,
on vähe luukeresid kapis. Kõik teavad oma kaaslaste
alkoholismiga seonduvaid hädasid. Selline olukord teki-
taks tavaelus kirjeldamatut südamevalu; ette võib tulla
skandaalseid kuulu­jutte, naeru teiste inimeste kulul ja
kalduvust usalduslikku informatsiooni kurjasti ära kasu-
tada. Meie hulgas juhtub seda haruharva. Me räägime
üksteisest tõesti palju, kuid peaaegu eranditult mahen-
dame selliseid vestlusi sallimise ja armastuse vaimuga.
   Teine põhimõte, millest hoolikalt kinni peame, on
see, et me ei räägi teise inimese isiklikke kogemusi
edasi, kui me pole kindlad, et ta sellega nõus on. Meie
meelest on võimalusel kindlam jääda omaenda lugude
juurde. Inimene võib ise ennast kritiseerida ja enda üle
naerda ning see mõjub teistele soodsalt, kuid teise ini-
mese suust tulev kriitika ja naeruvääristamine annab
tihti hoopis vastu­pidise efekti. Perekonnaliikmed
peaksid niisuguste asjade suhtes väga tähelepanelikud
olema, kuna ühestainsast hooletust, hoolimatust mär-
kusest võib terve põrgu valla pääseda. Meie, alkohoo-
likud, oleme tundlikud inimesed. Mõnel meist kulub
palju aega, et sellest tõsisest puudusest välja kasvada.
   Paljud alkohoolikud on entusiastid. Nad kalduvad
äärmustesse. Tervenemise alguses valib mees reeglina
ühe kahest võimalikust teest. Ta kas sukeldub meele-
heitlikesse ponnistustesse, et äris jalule tõusta, või satub
uuest elust nii suurde vaimustusse, et vaevalt millestki

126       ANONÜÜMSED ALKOHOOLIKUD
muust mõtleb või räägib. Mõlemal juhul kerkivad pere-
konnas üles teatud probleemid. Nendega on meil oht-
ralt kogemusi olnud.
   Meie meelest on ohtlik, kui ta pea ees majanduslike
raskuste kallale tormab. See avaldab mõju perekonna-
liikmetele, esialgu küll meeldivalt, kuna nad tunnevad,
et nende rahamured hakkavad peagi lahenema, kuid
seejärel enam mitte nii meeldivalt, kui nad avastavad,
et neid on unarusse jäetud. Õhtuks võib isa olla väsinud,
päeval on ta aga hõivatud. Väikesed lapsed ei huvita
teda võib-olla kuigivõrd ning ta võib ärrituda, kui talle
tema tegemata jätmisi ette heidetakse. Kui ta ka ei ärritu,
võib ta tunduda tusase ja igavana, mitte rõõmsameelse ja
armastavana, nagu perekond teda näha sooviks. Ema võib
kurta, et talle ei pöörata tähelepanu. Kõik perekonna­
liikmed on pettunud ja lasevad seda sageli ka isale välja
paista. Sellised kurtmised on barjääri tekkimise alguseks.
Perekonnapea pingutab iga viimastki närvirakku, et kao-
tatud aega tasa teha. Ta püüab varandust ja head nime
tagasi saada ning talle näib, et tal läheb väga hästi.
   Mõnikord ei ole aga ema koos lastega samal arvamu-
sel. Et nad minevikus olid hooletusse jäetud ja nendega
käituti ülekohtuselt, siis nüüd on isa nende meelest neile
võlgu rohkem, kui ta tegelikult tagasi annab. Perekond
tahab tema jaoks kõige tähtsam olla. Nad ootavad, et isa
tooks tagasi need kenad ajad, mil ta nii palju ei joonud,
ja näitaks välja kahetsust põhjustatud kannatuste eest.
Kuid isa ei jaga ennast kuigi meelsasti. Vimm kasvab.
Isa muutub veelgi väheseltsivamaks. Mõnikord vihas-
tab ta tühja asja peale. Perekond on imestunud. Nad
kritiseerivad teda, viidates sellele, et ta oma vaimset
programmi järgida ei suuda.

                 PEREKOND HILJEM                      127
   Sellist olukorda on võimalik vältida. Eksivad nii isa
kui ka perekond, kuigi mõlemal võivad olla mõningad
õigustused. Vaidlemisest on vähe kasu, see teeb kim-
batuse ainult hullemaks. Perekond peab mõistma, et
kuigi isa on imeväel tervenenud, on ta siiski alles kosu-
mas. Nad peaksid olema tänulikud, et ta on kaine ja
saab jälle nende maailma kuuluda. Nad võiksid kiita
tema edusamme. Nad peaksid meeles pidama, et tema
joomine põhjustas kõikvõimalikku kahju, mille heasta-
misega läheb kaua aega. Kui nad seda kõike mõistavad,
siis ei võta nad nii tõsiselt isa pahuruse-, masenduse- ja
apaatia­perioode, mis kaovad, kui teda ümbritseb salli-
vus, armastus ja vaimne mõistmine.
   Perekonnapea peaks meeles pidama, et tema on pea-
mine süüdlane selles, mis tema kodu tabas. Ta suudab
vaevu kogu seda võlga oma eluaja jooksul korvata. Kuid
ta peab mõistma, et ülemäärane keskendumine rahali-
sele edule on ohtlik. Kuigi paljud meist on majandusli-
kult taas järje peale jõudmas, leidsime, et me ei või raha
esikohale asetada. Meie puhul tuli materiaalne heaolu
alati pärast sisemist arengut; mitte kunagi enne.
   Kuna kodu on kannatanud rohkem kui miski muu,
on hea, kui mees seal rohkem pingutab. Tõenäoliselt ei
jõua ta kaugele mitte üheski suunas, kui tal ei õnnestu
üles näidata isetust ja armastust omaenda katuse all. Me
teame, et on keerulisi naisi ja perekondi, aga mees, kes
proovib alkoholismist üle saada, peab meeles pidama, et
nad on tema käitumise tagajärjel sellisteks muutunud.
   Niipea, kui vimma kandva perekonna iga liige hakkab
oma puudusi märkama ja julgeb neid teistele tunnis-
tada, rajab ta sellega pinna kasulikele jutuajamistele.
Sellised perekondlikud jutuajamised võivad olla väga

128        ANONÜÜMSED ALKOHOOLIKUD
sisukad, kui neid peetakse ilma ägedate vaidluste,
enese­haletsuse, eneseõigustuse ja vimmast kantud
kriitikata. Vähehaaval hakkavad ema ja lapsed nägema,
et nad nõuavad liiga palju, ja isa, et ta annab liiga vähe.
Juhtpõhimõtteks saab andmine, mitte saamine.
   Oletagem teisalt, et isa oleks justkui kohe alguses
saanud võimsa vaimse kogemuse. Temast saab justkui
üleöö teine mees. Ta muutub usuentusiastiks. Mille-
legi muule ei suuda ta enam keskenduda. Kui tema kai-
nust hakatakse võtma igapäevase asjana, võib perekond
oma veidrasse uude isasse suhtuda esmalt kummas-
tuse, hiljem ärritusega. Vaimne jutt käib nii hommikul,
päeval kui ka õhtul. Isa võib nõuda, et perekond leiaks
kiiresti Jumala, või hoopis ilmutada pereliikmete vastu
jahmatavat ükskõiksust ja öelda, et ta on maistest asja-
dest üle. Ta võib ka öelda emale, kes on kogu elu usklik
olnud, et too ei taipa sellest kõigest õieti midagi, ja et tal
oleks parem omandada seda laadi vaimsus nagu temal
on, kuni selleks on veel aega.
   Kui isa sellise pöörde teeb, võib perekonna reak­
tsioon olla ebasoodne. Perekond võib muutuda armu-
kadedaks Jumala peale, kes neilt isa armastuse on
röövinud. Kuigi nad on tänulikud, et ta enam ei joo, ei
pruugi neile sugugi meeldida mõte, et Jumal on hak-
kama saanud imega, mida nemad ei suutnud. Sageli
unustatakse, et inimeste abist ei olekski isal enam abi
olnud. Perekond ei mõista, miks nende armastus ja
andumus ei suutnud teda korda teha. Nad ütlevad, et
isa ei ole lõppude lõpuks hoopiski nii vaimne. Kui ta
tahab oma mineviku­eksimusi heaks teha, siis milleks
kogu see muretsemine iga inimese pärast maa­ilmas, kui
ta ei muretse oma perekonna pärast? Mida arvata tema

                 PEREKOND HILJEM                      129
jutust, et Jumal kannab nende eest hoolt? Nad kahtlus-
tavad, kas isa mitte pisut peast soe ei ole!
   Isa ei ole omadega nii sassis, kui võidakse arvata.
Paljud meist on tunda saanud isa rõõmujoovastust.
Oleme nautinud vaimset joobumust. Nagu nälginud
aardeotsijal, rihm viimase peal kokku tõmmatud, on
meie kirka tabanud kulla­soont. Eluaegsest meele­
härmist vabanemise rõõm ei tunne piire. Isale tundub,
et ta on sattunud millegi veelgi parema peale kui kuld.
Mõnda aega võib ta püüda uut varandust enda päralt
hoida. Ta ei pruugi kohe taibata, et on üksnes riivanud
põhjatu maagi­lademe pinda, mis toob talle dividende
ainult siis, kui ta seda kogu oma ülejäänud elu kaevan-
dab ja jääb kindlaks selle juurde, et kogu kaevandatu
tuleb ära anda.
   Kui perekond kaasa lööb, hakkab ka isa peagi mõistma,
et tema väärtuste taju on moonutatud. Ta tajub, et tema
vaimne areng on vildakas, et temasuguse keskmise ini-
mese vaimuelu, mis ei hõlma perekondlikke kohustusi,
pole sugugi nii täiuslik. Kui perekond suudaks võtta isa
hetkekäitumist lihtsalt kui üht arenguetappi, oleks kõik
korras. Mõistva ja osavõtliku perekonna rüpes kaovad
isa vaimse lapseea uidud kiiresti.
   Kõik võib minna vastupidi, kui perekond isa hukka
mõistab ja kritiseerib. Isa võib-olla tunnetab, et aastaid
jättis joomine teda igas vaidluses kaotajaks, kuid nüüd,
kus Jumal on tema poolel, peab ta ennast kõrgemaks
inimeseks. Kui perekond jätkab kritiseerimist, võib
see valearusaam isas veelgi tugevneda. Selle asemel,
et kohelda oma perekonda nii, nagu oleks tema kohus,
võib ta veelgi rohkem endasse tõmbuda ja tunda, et tal
on selleks vaimne õigustuski.

130       ANONÜÜMSED ALKOHOOLIKUD
   Kuigi perekond ei pruugi isa vaimseid tegevusi täieli-
kult heaks kiita, peaksid nad laskma tal vabalt tegutseda.
Isegi kui ta ilmutab perekonna suhtes teatud määral
hooletust ja vastutustundetust, on hea, kui tal lastakse
teiste alkohoolikute abistamises minna nii kaugele,
kui ta soovib. Esimestel toibumispäevadel kindlustab
see tema kainust rohkem kui miski muu. Kuigi mõned
tema käitumismustrid võivad olla murettekitavad ja
vastu­võetamatud, siis usume, et isa seisab kindlamal
vundamendil kui selline mees, kes asetab äriasjad
või ameti­alase edu vaimsest arengust kõrgemale. On
vähem tõenäoline, et ta uuesti jooma hakkab, ning kõik
muu on sellest parem.
   Need meie hulgast, kes on kaua aega elanud vaim-
sete väljamõeldiste maailmas, on lõpuks mõistnud selle
lapsikust. Unistuste maailm asendub kindla eesmärgi-
tunnetusega, millega kaasneb kasvav teadlikkus Jumala
väest meie elus. Oleme hakanud uskuma, et Tema
tahaks, et meie pead oleksid pilvedes Tema juures, kuid
jalad kindlalt maapinnal. Siin on meie saatusekaaslased
ja siin peame oma tööd tegema. Selline on meie reaal-
sus. Me ei ole leidnud midagi kokkusobimatut võimsa
vaimse kogemuse ning kaine ja õnnelikult kasuliku elu
vahel.
   Veel üks soovitus: olenemata sellest, kas perekonnal
on vaimseid tõekspidamisi või mitte, oleks hea, kui nad
tutvuksid nende põhimõtetega, mille järgi püüab elada
alkohoolikust pereliige. Tõenäoliselt kiidavad nad need
lihtsad põhimõtted heaks, olgugi et perekonna­peal ei
õnnestu neid veel mitte iga kord rakendada. Vaimselt
teelt kõrvale kaldunud mehe jaoks on kasulik, kui, abi-
kaasa võtab omaks tervemõistusliku vaimse programmi,
ning leiab sellele tõhusat igapäevast kasutust.

                  PEREKOND HILJEM                       131
  Koduses elus toimub veel teisigi põhjalikke muu-
tusi. Aastaid tegi alkohol isa nii saamatuks, et emast sai
perekonnapea. Ta võttis need kohustused vapralt enda
peale. Asjaolud sundisid teda kohtlema isa kui haiget
või isepäist last. Isegi kui isa tahtis end kehtestada, ei
tulnud sellest midagi välja, sest alkohol jättis ta pidevalt
kaotaja rolli. Ema koostas kõik plaanid ja jagas käske.
Kainena isa tavaliselt kuuletus. Nii harjus ema täiesti
tahtmatult perekonna ohje hoidma. Korraga uuesti ellu
naasnud isa hakkab sageli oma õigusi taga nõudma. See
aga tõotab pahandust, juhul kui perekonnas ei jälgita
tähelepanelikult üksteises neid kalduvusi ning ei jõuta
nende osas sõbraliku üksmeeleni.
  Joomine eraldab enamiku kodusid välisilmast. Isa
on vahest aastaid kõik normaalsed tegevused – klubid,
ühiskondlikud kohustused, spordi – kõrvale jätnud.
Tema huvi taastärkamine võib põhjustada armukade-
dust. Perekonnale tundub ehk, et neil on isale eesõigus,
nii suur eesõigus, et mitte kübetki ei või teistele jääda.
Selle asemel, et ka endale uut tegevust otsida, nõuavad
ema ja lapsed, et isa oleks kodus ja kõik puudujäägid
tasa teeks.
  Juba kõige alguses peaksid abikaasad otsa vaatama
tõsiasjale, et mõlemal tuleb siin ja seal järeleandmisi
teha, kui nad soovivad, et perekond mängiks nende
tulevases elus olulist rolli. Isa veedab paratamatult palju
aega teiste alkohoolikutega, kuid see tegevus peab olema
tasakaalus. Võib tekkida uusi tutvusi inimestega, kes ei
tea alkoholismist midagi, ning tuleks hoolikalt arves-
tada ka nende vajadustega. Tähelepanu võiks pöörata ka
kogukonna probleemidele. Kuigi perekond ei ole ühegi
usuliikumisega seotud, võib neil tekkida soov mõne usu­
organisatsiooniga kontakti võtta või selle liikmeks astuda..

132       ANONÜÜMSED ALKOHOOLIKUD
   Sellistest kontaktidest on abi alkohoolikutele, kes
varem usklikke inimesi pilkasid. Vaimsest kogemusest
haaratuna leiab alkohoolik, et tal on nende inimestega
palju ühist, kuigi ta võib neist erineda. Kui ta ei hakka
usu üle vaidlema, leiab ta uusi sõpru ja võimalusi olla
kasulik ja rõõmus. Tema ja ta perekond võivad mõjuda
kogudustes ereda valguslaiguna. Ta võib tuua uut loo-
tust ja uut julgust nii mõnelegi preestrile, pastorile
või rabile, kes annab endast kõik, et muret täis maail-
mani sõnumit viia. Eelnenud juttu käsitleme lihtsalt
kui kasulikku soovitust. Mis meisse puutub, siis ei
ole kõiges selles midagi kohustuslikku. Kuna me ise
kogudustesse ei kuulu, ei saa me teiste eest otsustada.
Iga inimene peab ise oma südametunnistusega nõu
pidama.
   Oleme teile rääkinud tõsistest, teinekord isegi traagi-
listest asjadest. Oleme kokku puutunud alkoholi kõige
hullema tahuga. Kuid me ei ole mingisugune sünge
kamp. Kui uustulnukad ei näeks meie eksisteerimi-
ses mingit rõõmu või lusti, siis nad ei tahaks seda. Me
nõuame vaieldamatult, et elust tuntaks rõõmu. Me ei
lõbusta end küüniliste märkustega maailma rahvaste
saatuse üle, ega kanna kõiki maailma hädasid oma
õlgadel. Kui märkame inimest alkoholismimülkasse
vajumas, siis osutame talle esmaabi ja jagame temaga
seda, mis meil on. Tema huvides meenutame ja justkui
elame uuesti läbi oma mineviku õudused. Kuid need
meie hulgast, kes on püüdnud kogu koormat ja teiste
inimeste muret oma õlule võtta, leiavad, et me vajume
varsti nende all kokku.
   Niisiis arvame, et lõbus meel ja naer tulevad kasuks.
Kõrvalseisjaid võib vahel šokeerida meie lõbususe­
puhang mõne pealtnäha traagilise sündmuse üle meie

                 PEREKOND HILJEM                      133
minevikust. Kuid miks ei peaks me naerma? Oleme ter-
venenud ja meile on antud võime teisi aidata.
   Kõik teavad, et inimesed, kellel on halb tervis ja kes
harva lõbutsevad, ei naera kuigi palju. Laskem siis igal
perekonnal mängida nii koos kui eraldi ja nii palju, kui
olukord lubab. Oleme kindlad, et Jumal tahab, et olek-
sime õnnelikud, rõõmsad ja vabad. Me ei saa nõustuda
väitega, et maailm on üks hädaorg, kuigi meist paljude
jaoks see tõesti nii oli. Kuid on selge, et me ise põhjus-
tasime oma õnnetuse. Seda ei teinud Jumal. Hoiduge
seega sihilikult kannatusi tekitamast, kuid kui problee-
mid tekivad, kasutage neid julgelt võimalusena tõestada
Tema kõikvõimsust.
   Järgnevalt tervisest: keha, mida alkohol on rängalt
söövitanud, ei parane üleöö ja ka moonutatud mõt-
lemine ega depressioon ei haju ühe silmapilguga.
Oleme veendunud, et vaimne elulaad on kõige tõhu-
sam ravija. Meie, kes me oleme paranenud tõsisest
joomisest, oleme terve mõistuse imed. Kuid ka oma
kehades oleme tähele pannud märkimisväärseid muu-
tusi. Peaaegu mitte keegi meie hulgast ei ilmuta enam
märke räsitusest.
   Kuid see ei tähenda, nagu eitaksime inimestele tuntud
ravivõtteid. Jumal on varustanud maailma rikkalikult
suure­päraste arstide, psühholoogide ja kõikvõimalike
tervise­töötajatega. Ärge kõhelge oma tervisehädadega
nende poole pöördumast. Enamik neist annab endast
meeleldi kõik, et kaasinimesed saaksid tervest mõistu-
sest ja kehast rõõmu tunda. Püüdke meeles pidada, et
kuigi Jumal teeb meie seas imesid, ei tohi me iial ala-
tähtsustada head arsti või psühhiaatrit. Nende teened
on uustulnuka ravimisel ja tema haigusloo edaspidisel
jälgimisel tihti asendamatud.

134       ANONÜÜMSED ALKOHOOLIKUD
   Üks paljudest arstidest, kel oli võimalus lugeda seda
raamatut käsikirja kujul, rääkis meile, et sageli on kasu
maiustamisest, ehkki see loomulikult sõltub konkreetse
arsti soovitusest. Tema arvates peaksid kõik alkohoo-
likud pidevalt hoidma käeulatuses šokolaadi, kuna
see annab väsimusehetkedel kiiresti uut energiat. Ta
lisas, et vahel võib öösiti tekkida mingi ebamäärane
tung, mida saab rahuldada kommidega. Paljud meist
on täheldanud kalduvust maiustada ning see on meie
meelest kasuks tulnud.
   Pisut seksuaalsuhetest. Mõnedele meestele mõjub
alkohol seksuaalselt sedavõrd ergutavalt, et nad on
selles osas liialdanud. Paarid avastavad teinekord halva
üllatusena, et pärast alkoholist loobumist kipub mees
olema impotent. Kui põhjust ei mõisteta, võivad tek-
kida emotsionaalsed pinged. Osadel meist on tulnud
seda üle elada, et siis mõne kuu möödudes nautida
suuremat lähedust kui kunagi varem. Kui murettekitav
olukord püsib, ei maksaks kõhelda arsti või psühho-
loogiga konsulteerimast. Me ei tea kuigi palju juhtu-
meid, kus need raskused oleksid pikka aega kestnud.
   Alkohoolikule võib tunduda keeruline oma lastega
taas sõbralikke suhteid sisse seada. Isa joomise ajal oli
nende noor meel vastuvõtlik. Seda viisakalt varjates,
võivad nad teda südames vihata selle eest, mida ta neile
ja nende emale on teinud. Tihti valdab lapsi armetu
kalkus ja küünilisus. Näib, et nad ei suuda andestada ja
unustada. See võib kesta kuid, veel pikalt pärast seda,
kui ema on isa uue eluviisi ja mõttelaadi omaks võtnud.
   Aja jooksul mõistavad lapsed, et isa on nüüd uus ini-
mene, ja annavad sellest ka isale ka omal moel teada. Kui
see juhtub, võib neid kutsuda osa võtma hommikustest
meditatsioonidest ja nad võivad ilma vaenu ja erapooliku­

                 PEREKOND HILJEM                      135
seta osaleda ka igapäevastes aruteludes. Sellest hetkest
alates hakkavad edusammud kiiresti tulema. Perekonna
taas­ühinemisel on tihti imekspandavad tagajärjed.
   Alkohoolik peab tervenemiseks vaimsetele alustele
toetuma, olenemata sellest, kas perekond teeb seda või
mitte. Teised peavad tema uues seisundis ilma ühegi
kahtluse­varjuta veendunud olema. Ütlus „oma silm on
kuningas” kehtib enamiku perede kohta, kes on joodi-
kuga koos elanud.
   Järgnevalt üks asjakohane juhtum: Üks meie sõpru
on kõva suitsetaja ja kohvijooja. Polnud kahtlust, et ta
läks sellega liiale. Seda nähes, ja ainult kõige paremate
kavatsustega, hakkas naine teda sigarettide ja kohvi
pärast hurjutama. Mees tunnistas, et tarvitab mõlemaid
tõesti ülemäära palju, kuid lisas avameelselt, et ei ole
valmis neid maha jätma. Tema naine on üks neid ini-
mesi, kelle meelest sigarettides ja kohvis on midagi eriti
pahelist, ja nii näägutas ta edasi, kuid tema sallimatus
viis mehe raevu­hoogu. Mees jõi end purju.
   Loomulikult meie sõber eksis − eksis rängalt. Tal tuli
seda valusalt tunnistada ja oma vaimset tara kohendada.
Kuigi ta on praegu ääretult tõhus Anonüümsete Alko-
hoolikute liige, suitsetab ja joob ta kohvi edasi, kuid ei
tema naisel ega kellelgi teisel pole selles osas ütlemist.
Naine mõistab, et eksis, kui tegi sellest põletava teema,
samas kui mehe palju tõsisemad hädad kiiresti parane-
sid.
   Meil on siinkohal kolm väikest asjakohast juhtmõtet.
Siin need on:

               Esmased asjad kõigepealt.
               Ela ise ja lase teistel elada.
               Tasa ja targu.
