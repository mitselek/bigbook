(12)
VEEL ÜKS VÕIMALUS
See vaesuses virelev ja alkoholi täielikus meelevallas
olev mustanahaline naine tundis, et elamisväärne elu
on tema jaoks kättesaamatu.Vanglakaristust kandma
hakates avanes talle aga uks.

O

len afroameeriklasest alkohoolik. Ma ei tea,
millal minust alkohoolik sai, aga usun, et alkohoolik sai minust seetõttu, et jõin liiga tihti liiga palju.
Süüdistasin joomises alati oma vaesust või ükskõik
mida peale tõe – mulle lihtsalt meeldis, kuidas kärakas mulle mõjus ning juues tundsin end igaühega sama
tähtsana ja varaliselt võrdsena. Ma ei tunnistanud eales,
et jõin liiga palju või et kulutasin raha, mille eest pidanuksin ostma süüa oma kahele pisikesele pojale.
Aja möödudes hakkasin aina enam jooma. Ma ei suutnud ühelgi töökohal püsida – keegi ei taha ju joodikut
palgal hoida. Leidsin alati mõne joomakohta pidava või
viskit müüva poiss-sõbra, ent need suhted ei jäänud
kunagi kauaks kestma. Valmistasin kõigile purjus peaga
kohale ilmudes või pildituks juures piinlikkust. Siis
jõudis asi nii kaugele, et ma ei suutnud enam kongi sattumata juua. Ühel sellisel korral, pidas kohtunik mind
vist päästmise vääriliseks, sest ta otsustas mind vangla
asemel kuuks ajaks AA-sse saata.
AA-sse ma ka läksin. Või siis vähemalt läks sinna minu
keha. Vihkasin seal oldud ajast iga hetke. Ma ei jõudnud
oodata, et koosolek lõppeks ja saaksin taas jooma hakata.
Kartsin enne koosolekuid juua. Arvasin, et kui nad minu
viskist hingeõhku tunneksid, saadetaks mind vangimajja,
ja ma poleks suutnud joomata elada. Ma vihkasin seda
531

532

ANONÜÜMSED ALKOHOOLIKUD

kohtunikku, et ta mind sellesse joodikutest kubisevasse
paika saatis. Mina polnud ju mingi alkohoolik!
Jah, vahel võisin ehk tõesti joomisega pisut üle piiri
minna – kõik minu tuttavad jõid. Ma ei mäleta aga, et
keegi minu tuttavatest oleks eales baaris magama jäänud
ja talvel jalanõudeta üles ärganud ega ka toolidelt maha
kukkunud. Minul aga juhtus selliseid asju. Ma ei mäleta,
et mõnda minu tuttavat oleks maksmata jäänud üüri tõttu
talvel korterist välja tõstetud. Minu jaoks oli aga viski oma
kahele pojale peavarju tagamisest olulisem.
Asjalood kiskusid nii halvaks, et kartsin tänavale elama
sattuda. Pöördusin Emade Abistamise Seltsi poole. See
oli üks kõige hullematest asjadest, mis võinuks ühe alkohoolikust naisega juhtuda. Ootasin sarnaselt igale heale
emale igal kuul postiljoni saabumist. Kui postiljon mulle
aga tšeki ulatas, panin selga oma parima kleidi ja läksin
otsima omale alkohoolikust sõpra. Kui ma kord jooma
hakkasin, ei hoolinud ma karvavõrdki, et üür oli maksmata, et kodus polnud süüa või et pojad uusi jalanõusid
vajasid. Jäin välja seniks, kuni kõik raha otsa sai. Siis läksin
ma kahetsusest tulvil südamega koju ja pidasin aru, mida
ma järgmise tšeki saabumiseni ette võtan.
Aja möödudes hakkas mul väljas käies kodutee ununema. Avastasin end ärgates mõnest võõrastemaja­
lobudikust, prussakad ümberringi. Jõudis kätte aeg, mil
ma ei saanud endale enam viskit lubada. Hakkasin jooma
veini. Lõpuks läks seis nii näruseks, et kui sõbrad mind
nägid, tundsin meeletut häbi. Hakkasin käima kõige
õudsemates joom­aurgastes. Päevavalgel käisin mööda
kõrvaltänavaid, et keegi mind mingil juhul ei näeks.
Tundsin, et mul pole enam millegi nimel elada.
Üritasin korduvalt enesetappu. Ometi ärkasin ma iga
kord psühhiaatriaosakonnas, kus algas järjekordne pikk

VEEL ÜKS VÕIMALUS

533

raviprotsess. Mõne aja pärast hakkasin taipama, et hullumajja oli hea end ära peita, kui olin mõne varastatud
asja pandimajja viinud. Arvasin, et kui ka politseinikud
haiglasse tuleksid, ütleksid arstid neile vaid seda, et
olen peast segi ja ei vastuta oma tegude eest. Siis ütles
mulle aga üks hea arst, et peale liigse joomise polnud
minuga midagi valesti. Ta lisas, et kui ma peaksin veel
kord tagasi tulema, saadetaks mind haiglasse. Sellega
lõppesid minu käigud hullumajja.
Varsti saabus aeg, mil hakkasin ärkama siniste silmadega ega teadnud, kust ma need sain või oli mul
ärgates suurem summa raha, mille päritolu ma ei teadnud. Varsti selgus, et ma varastasin poodidest riideid
ja müüsin need hiljem maha. Ühel hommikul oli mul
ärgates tuhat dollarit. Üritasin parajasti meenutada,
kust see pärines, kui äkki ilmusid välja kaks kõige kogukamat politseinikku, keda ma eales näinud olin. Nad
viisid mind arrestimajja. Tuli välja, et olin ühele naisele
karusnahkse kasuka müünud. Võmmid olid ta vahele
võtnud, ja naine oli neile öelnud, et ostis kasuka minu
käest. Pääsesin kohe kautsjoni eest vabaks, aga kohtuprotsessi käigus määras kohtunik mulle kolmekümnepäevase karistuse. Kolmekümne päeva möödudes läks
aga kõik vanaviisi edasi. Ma ei pidanud kuigi kaua vastu.
Väidetavalt tapsin ma selle ajaperioodi jooksul ühe
mehe, ent mina ei mäleta midagi. See oli minu jaoks
täielik mäluauk. Kuna olin tol hetkel purjus, määras
kohtunik mulle ainult kaheteistaastase vanglakaristuse.
Tänu Jumala armule kandsin ma sellest karistusest
vanglas ära kõigest kolm aastat. Just vanglas saingi ma
päriselt teada, mida AA endast kujutas. Olin vabaduses
AA ära põlanud, aga nüüd vanglas jõudis see minuni.
Tänasel päeval tänan ma oma Kõrgemat Jõudu, et ta

534

ANONÜÜMSED ALKOHOOLIKUD

andis mulle uue võimaluse nii elus kui ka AA-s, aga ka
selle eest, et saan proovida aidata mõnd teist alkohoolikut. Olen juba aasta otsa vabaduses ja pole alkoholi neli
aastat joonud.
AA-sse jõudmisest alates on mul tekkinud rohkem
sõpru kui terve varasema elu jooksul. Need sõbrad hoolivad minust ja minu heaolust, neid ei huvita, et ma olen
mustanahaline ja kinni istunud. Neid huvitab vaid see, et
olen inimene ja et tahan kaine püsida. Koju naasmisest
saati olen oma kahe poja austuse taas välja teeninud.
Praegu häirib mind vaid see, et minu linna AA-rühmas on kõigest viis afroameeriklast. Ja need vähesed,
kes ka on, ei aita AA toimimisele kaasa sel määral, nagu
mina sooviksin. Ma ei tea, kas asi on harjumuse jõus või
milleski muus, mis neid kinni hoiab, aga tean, et AA-s
ootab tegemist niivõrd palju tööd, mida keegi meist ei
suuda paigal seistes teha.
Ma arvan, et mõned siinsed afroameeriklased – neid
leidub ka mujal – kardavad käia teiste rühmade koosolekutel. Tahan öelda vaid, et seda ei tasu karta, sest
ühegi rühma koosolekutel pole kedagi, kes hammustaks. AA-sse on oodatud kõigi rasside esindajad. Andke
meile võimalus. Küll te näete, et me oleme inimesed
nagu kõik teisedki. Me võtame igaühe vastu avasüli ja
avatud südamega.
Ma kirjutan seda teksti AA Ülemaailmse Kokkutuleku
ajal. Olen siinse nädalavahetuse veetnud ainult valgete
inimeste seltsis. Nad polegi mind veel elusalt nahka pistnud! Ma pole peale enda siin veel ühtki musta­nahalist
näinud. Kui ma peeglisse ei vaataks, ei teaks ma sedagi,
et ma ise mustanahaline olen, sest need inimesed mind
mustanahalisena ei kohtle. Meil kõigil on sama haigus ja
üksteist aidates suudame me kainetena püsida.
