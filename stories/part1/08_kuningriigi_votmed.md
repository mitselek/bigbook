(8)            KUNINGRIIGI VÕTMED
See elutark naine aitas käivitada AA Chicagos ja andis seega
oma võtmed paljudele edasi.


V      eidi rohkem, kui viisteist aastat tagasi, leidsin
       end abituna täieliku hävingu suunas liikumas,
milleni viis pikk rida laastavaid ja õnnetuid kogemusi.
Mul polnud jõudu muuta oma elu kulgu. Ma ei osanud
kellelegi selgitada, kuidas olin sellesse traagilisse tupi-
kusse sattunud. Olin kolmekümne kolme aastane ja mu
elu oli läbi. Olin sattunud väljapääsmatusse alkoholi- ja
rahustite rattasse, ning teadvusel olemine oli muutunud
talumatuks.
   Ma olin sõjajärgse keeluaja, pööraste 20ndate produkt.
Ajastu, mida iseloomustasid mässumeelsed ja enesekind-
lad naised, salajased baarid ja põuepudelid, poisipea­
soenguga naised ja apteegikauboid, John Held Juunior ja
­Scott Fitzgerald, kes kõik olid täis teeseldud keerukust.
 Kindlasti oli see peadpööritav ja segane periood, kuid
 enamik teisi, keda ma tundsin, olid tulnud sealt välja
 tasakaalukalt ja täiskasvanulikult.
   Lapsepõlvekeskkonda ei saanud ma samuti oma sega-
 duses süüdistada. Ma ei oleks saanud valida armasta-
 vamaid ja kohusetundlikumaid vanemaid. Mul oli igas
 mõttes võimalusterohke ja eeskujulik kodu. Mulle või-
 maldati parimad koolid, suvelaagrid, puhkuse- ja reisi-
 misvõimalused. Mul oli mõistlikuse piires võimalik saada
 kõik, mida soovisin. Olin tugev ja terve ning üsna sportlik.

                            268

                KUNINGRIIGI VÕTMED                      269
   Kuueteistkümneselt kogesin mõningast sotsiaalse
joomise rõõmu. Alkoholi juures meeldis mulle kind-
lasti kõik – nii maitse kui mõju. Mõistan nüüd, et naps
andis mulle ja tegi minuga midagi sellist, mida teised ei
kogenud. Ei möödunud kaua, kui igasugune pidu ilma
jookideta oli minu jaoks mõttetu.
   Ma abiellusin kahekümneaastaselt, sain kaks last ja
lahutasin kahekümne kolmeselt. Lagunenud kodu ja
purunenud süda puhusid mu hõõguva enese­haletsuse
päris suureks lõkkeks ja see andis mulle piisavalt põh-
jusi, et juua veel ja veel.
   Kahekümne viieselt oli mul välja kujunenud alkoholi­
probleem. Hakkasin käima arstide juures, lootuses, et
keegi neist võiks leida ravi mu kuhjuvatele vaevustele,
eelistatavalt midagi, mida saaks kirurgiliselt eemaldada.
   Loomulikult ei leidnud arstid midagi. Lihtsalt eba-
stabiilne naine, distsiplineerimata, halvasti kohanenud
ja täis arusaamatuid hirme. Enamik neist kirjutas välja
rahusteid ning soovitas puhkust ja mõõdukust.
   Kahekümne viie ja kolmekümne aasta vahel proo-
visin kõike. Kolisin uude keskkonda, kodust rohkem
kui tuhande kilomeetri kaugusele Chicagosse. Õppisin
kunsti püüdsin uues kohas, uute inimeste seas meele-
heitlikult huvituda paljudest asjadest. Miski ei aidanud.
Minu joomine süvenes hoolimata katsetest asja kont-
rolli all hoida. Proovisin juua ainult õlut, katsetasin vei-
nidieeti, joomise ajastamist, kogustega piiri pidamist ja
jookide vahel pausi tegemist. Proovisin neid segatult ja
segamata, juua ainult õnnelikuna või ainult masenduse
korral. Kuid tung juua oli juba kolmekümne aastaselt
täiesti kontrolli alt väljunud. Ma ei suutnud joomist
lõpetada. Võisin küll lühikest aega kaine püsida, kuid

270       ANONÜÜMSED ALKOHOOLIKUD
alati järgnes sellele võimas vajadus juua. Kui see mind
haaras, tabas mind tohutu hirm, ning ma uskusin, et kui
ma kohe juua ei saa, siis ma tõepoolest suren.
   On ütlematagi selge, et see polnud meeldiv joomine.
Olin juba ammu loobunud igasugusest seltskondlikust
kokteilitamisest. See oli joomine puhtast meeleheitest,
üksinda kodus lukustatud ukse taga. Püsisin kodu suh-
teliselt turvaliste seinte vahel, sest ma ei julgenud ris-
kida, et mul mõnes avalikus kohas või auto roolis pildi
eest ära viskab. Ma ei suutnud enam hinnata, kui palju
ma talun, võisin teadvuse kaotada teise või kümnenda
joogi järel.
   Järgmised kolm aastat möödusid sanatooriumides
ja haiglates pendeldades, ükskord kümnepäevases
koomas, millest ma napilt polekski taastunud, või kodus
päevaste ja öiste õdede järelvalve all. Selleks ajaks taht-
sin ma juba surra ja olin kaotanud isegi julguse endalt
elu võtta. Olin lõksus ja mul polnud aimugi, kuidas või
miks see oli minuga juhtunud. Ja kogu selle aja toitis
minu hirmu kasvav veendumus, et varsti tuleb mind
kinni panna. Inimesed ei käitu väljaspool hullumaja sel-
liselt. Mul oli süda paha, häbi ja peaaegu paaniline hirm
ning polnud enam mingit väljapääsu peale unustuse.
Kindlasti oleks nüüd igaüks nõustunud, et ainult ime
võib mind lõplikust kokkuvarisemisest päästa. Aga kes
kirjutaks retsepti imele?
   Umbes aasta enne seda oli üks arst jätkanud koos
minuga võitlust. Ta oli proovinud kõike, alates sellest,
et käin kell kuus igahommikusel missal, kuni kõige liht-
samate tööde tegemiseni tema tasuta patsientide heaks.
Seda ei saa ma kunagi teada, miks ta minuga nii kaua
vaeva nägi, sest ta teadis, et meditsiin mulle lahendust

               KUNINGRIIGI VÕTMED                      271
ei paku. Nagu kõiki toonaseid arste, oli ka teda õpeta-
tud, et alkohoolikuid ei saa ravida, neid tuleb eirata.
Arstidel soovitati käia patsientide juures, keda meditsiin
saab aidata. Alkohoolikule võisid nad pakkuda vaid aju-
tist leevendust ja viimases staadiumis isegi mitte seda.
See oli arstide aja ja patsientide raha raiskamine. Ometi
olid mõned arstid, kes teadsid, et alkoholism on haigus
ja, et alkohoolikul puudub selle üle igasugune kontroll.
Nad tajusid, et nende näiliselt lootusetute jaoks peab
olema kusagil lahendus. Õnneks oli minu arst üks neist
valgustunutest.
   Ja siis, 1939. aasta kevadel trükiti New Yorgis väga
tähelepanuväärne raamat pealkirjaga „Anonüümsed
Alkohoolikud”. Rahaliste raskuste tõttu jäi trükkimine
küll mõneks ajaks seisma, raamatule ei tehtud vähimatki
reklaami ja isegi kui keegi selle olemas­olust teadis, ei
olnud seda loomulikult ka poodides saada. Mingil moel
oli mu hea arst raamatust ja selle vastutavatest väljaand-
jatest kuulnud. Ta tellis New Yorgist ühe eksemplari ja
pärast selle lugemist võttis raamatu kaenlasse ning tuli
mind vaatama. See visiit oli minu elus pöördepunktiks.
   Seni ei olnud keegi mulle kunagi öelnud, et ma olen
alkohoolik. Vähesed arstid ütlevad lootusetule patsien-
dile, et neil ei ole tema jaoks lahendust. Tol päeval ütles
arst mulle aga otse: „Sellised inimesed nagu sina on ars-
tidele hästi teada. Iga arst saab oma jao alkohoolikutest
patsiente. Mõned meist võitlevad koos nende inimes-
tega, sest me mõistame, et nad on tõesti väga haiged.
Samas teame, et kui ei juhtu imet, me neid aidata ei
saa, välja arvatud ajutiselt. Neil läheb paratamatult aina
hullemaks ja hullemaks, kuni juhtub üks kahest: nad kas
surevad ägedasse alkoholismi või neil tekib pikaajalisest

272        ANONÜÜMSED ALKOHOOLIKUD
alkoholi liig­tarvitamisest tingitud ajukahjustus ja nad
tuleb püsivalt hullumajja paigutada.”
   Lisaks selgitas ta, et alkohol ei hooli soost ega taustast,
kuid enamik alkohoolikuid, kellega ta kokku on puu-
tunud, on üle keskmise heade võimete ja mõistusega.
Ta lisas, et alkohoolikutel tundub olevat loomupärane
teravus ja nad on tavaliselt oma valdkonnas edukad, sõl-
tumata keskkondlikest või hariduslikest eelistest.
   „Me näeme alkohoolikut töötamas vastutusrikkal
ametikohal ja teame, et ta joob iga päev ohtralt, ning
tema töövõime poole võrra vähenenud, aga sellegi­
poolest näib ta oma tööga rahuldavalt toime tulevat.
Mõelda vaid, kuhu ta võiks jõuda, kui tema alkoholi­
probleemi saaks kõrvaldada ja tal oleks võimalik sada
protsenti oma võimetest tööle rakendada.”
   „Otse loomulikult,” jätkas ta, „haiguse süvenedes
kaotab alkohoolik lõpuks kogu oma suutlikkuse, ja seda
tragöödiat on valus vaadata: terve mõistuse ja keha lagu-
nemine”.
   Siis rääkis ta mulle, et Akronis ja New Yorgis on käpu-
täis inimesi, kes on välja töötanud tehnika oma alkoho-
lismi ohjes hoidmiseks. Ta palus mul lugeda raamatut
„Anonüümsed Alkohoolikud” ja seejärel soovis ta, et
vestleksin ühe mehega, kes on suutnud oma alkoho-
lismi ohjes hoida. Tema võiks mulle asjast täpsemalt
rääkida. Lugesin seda raamatut kogu öö. See oli ime-
line kogemus. See selgitas paljut, mida ma enda kohta
polnud mõistnud, ja mis kõige parem – see lubas terve-
nemist, kui ma teen paari lihtsat asja ja olen valmis, et
minu vajadus juua eemaldatakse. Siin oli lootus. Võib-
olla leian sellest piinarikkast elust väljapääsu. Võib-olla
leiaksin vabaduse ja rahu ning vahest saaksin isegi oma
hinge enda omaks kutsuda.

               KUNINGRIIGI VÕTMED                     273
   Järgmisel päeval külastas mind üks tervenenud
alkohoolik ehk härra T. Ma ei tea, millist inimest ma
ootasin, kuid olin väga meeldivalt üllatunud, kui nägin
enda ees seismas tasakaalukat, intelligentset, hoolitse-
tud ja viisakat härrasmeest. Tema lahkus ja sarm aval-
dasid mulle kohe muljet. Ta rahustas mind juba paari
esimese sõnaga. Teda vaadates oli mul raske uskuda, et
ta oli kunagi olnud selline, nagu mina tol hetkel.
   Kuid kui ta mulle oma lugu rääkis, polnud võima-
lik seda mitte uskuda. Ta oleks võinud rääkida minust,
kui ta kirjeldas oma aastatepikkuseid hirme ja kanna-
tusi ajal, mil ta pimesi otsis vastuseid küsimustele, mis
näisid alatiseks vastuseta jäävat. Ainult isiklik kogemus
ja teadmine võisid talle sellise mõistmise anda! Ta oli
kaks ja pool aastat kaine olnud ja hoidis kontakti Akroni
tervenenud alkohoolikute rühmaga. Side selle rühmaga
oli tema jaoks ülimalt oluline. Ta avaldas lootust, et
kunagi luuakse säärane rühm ka Chicagos, kuid selleks
hetkeks ei olnud see veel õnnestunud. Tema arvas, et
mulle tuleks kasuks Akroni rühma külastada ja kohtuda
ka teiste tema­suguste inimestega.
   Tänu arstile ja raamatus sisalduvatele selgitustele
ning lootustandvale vestlusele härra T-ga olin valmis
vajadusel kasvõi maailma lõppu minema, et leida seda,
mille nemad olid leidnud.
   Niisiis läksin ma Akronisse ja Clevelandi ning kohtusin
ka teiste tervenenud alkohoolikutega. Teadsin, et pean
ka ise omandama sellise rahulikkuse ja meelerahu, mida
nägin neis inimestes. Nad ei olnud teinud mitte ainult
iseendaga rahu, vaid tundsid elust sellist rõõmu, mida
kohtab harva, välja arvatud ehk väga noorte inimeste
puhul. Neil tundusid olevat kõik edukaks eluks vajalikud
koostisosad: filosoofia, usk, huumorimeel (nad oskasid

274       ANONÜÜMSED ALKOHOOLIKUD
enda üle naerda), selged eesmärgid, lugupidamine ja
eriti just mõistev suhtumine oma kaasinimestesse.
  Kõige tähtsam asi nende elus oli vastamine teiste
hädas olevate alkohoolikute appikarjetele. Nad ei pida-
nud kuidagi imelikuks, et sõita pikki vahemaid ja olla
valmis võõraste inimeste aitamise nimel öö otsa üleval
olema. Nad ei oodanud oma tegude eest kiitust, vaid
pidasid seda privileegiks, et nad saavad alati rohkem
vastu, kui ise annavad. Erakordsed inimesed!
  Ma ei julgenud loota, et suudan saavutada kõik selle,
mida need inimesed, ent kui ma suudaksin omandada
pisutki nende köitvast elukvaliteedist ja kainusest, oleks
see minu jaoks piisav.
  Olles julgustust saanud minu kokkupuutest AA-ga,
saatis arst varsti pärast minu Chicagosse naasmist meile
veel kaks oma alkohoolikutest patsienti. Pidasime oma
esimese koosoleku 1939. aasta septembris. Lõpuks oli
meil kuuest alkohoolikust koosnev tuumik.
  Sõltuvusest naasmine hea tervise juurde oli minu
jaoks raske. Alkohol või rahustid olid olnud mulle palju
aastaid kunstlikeks abivahenditeks. Kõigest korraga oli
nii valus, kui ka kohutav loobuda. Üksinda poleks ma
seda kunagi suutnud. Vajasin abi, mõistmist ja suure­
pärast seltskonda, mida pakkusid mulle mu eks-jotadest
sõbrad ühes Kaheteist Sammu programmiga. Hakkasin
omandama usku ja uut elufilosoofiat, kui õppisin neid
samme oma igapäevaelus kasutama. Minu ees avanesid
uued horisondid, uued kogemuste ammutamise võima-
lused, ning ellu tulid tagasi värvid ja see muutus huvita-
vaks. Peagi avastasin, et ootan ja naudin iga uut päeva.
  AA ei ole tervenemiskava, mille saab läbi teha ja siis
kõrvale heita. See on eluviis ja nendes põhimõtetes

               KUNINGRIIGI VÕTMED                    275
sisalduv väljakutse on piisavalt suur, et igaühe jaoks on
elu lõpuni arenguruumi. Sellest programmist ei saa
välja kasvada. Olles ohjanud oma alkoholismi, peab
meil olema elukava, mis võimaldab piiramatut aren-
gut. Haiguse ohjes hoidmiseks on järjepidev samm-
sammu järel liikumine ülioluline. Tavalised inimesed
võivad ilma liigse ohuta tagurpidi triivida, kuid meile
võib selline tagasiminek tähendada surma. See pole
siiski nii raske, nagu esmapilgul võib tunduda, sest me
mõistame, kui tähtis on joonel püsida ja avastame, et
järjekindel pingutus toob meile kaasa arvukalt hüvesid.
   Meie eluhoiak muutub täielikult. Nüüd võtame tänuga
vastutuse seal, kust varem põgenesime, teades, et suu-
dame seda kanda. Avastame, et keerulistest olukordadest
põgenemise asemel läheneme neile üllatava innukusega,
kuna need annavad meile võimaluse rakendada AA põhi-
mõtteid.
   Viimased viisteist aastat olen elanud sisukat ja täis-
väärtuslikku elu. On ka olnud omajagu probleeme,
südamevalu ja pettumusi, sest see on elu, aga ühtlasi
olen õppinud tundma rõõmu ja rahu, mis käib käsikäes
sisemise vabadusega. Mul on palju sõpru ja AA sõpra-
dega tajun erilist omavahelist sidet. Nende inimestega
olen ma nimelt päriselt seotud. Esiteks ühise valu ja
meeleheite läbi, teiseks ühiste eesmärkide ning uue
leitud usu ja lootuse kaudu. Aastate möödudes, koos
töötades, jagades üksteisega oma kogemusi ning ka vas-
tastikkust usaldust, mõistmist ja armastust – ilma tingi-
muste ja kohustusteta – kujunevad välja suhted, mis on
ainulaadsed ja hindamatud.
   Enam ei ole seda üksildust, seda kohutavat leeven-
damatut valu, mis pesitseb nii sügaval iga alkohooliku

276        ANONÜÜMSED ALKOHOOLIKUD
südames, et selleni ei ulatu miski. See valu on kadunud
ja ei pea enam kunagi tagasi tulema.
   Nüüd on mul kuuluvustunne − tahetud, vajatud ja
armastatud olemise tunne. Vastutasuks pudeli ja poh-
melli eest on meile antud Kuningriigi Võtmed.
